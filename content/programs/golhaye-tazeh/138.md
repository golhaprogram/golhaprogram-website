---
slug: "گلهای-تازه/۱۳۸"
program_type: "گلهای-تازه"
program_number: '۱۳۸'
dastgah: 'بیات اصفهان'
singers: ["سیمین غانم", "محمدرضا شجریان"]
players: ["علی تجویدی", "منصور صارمی"]
poets: ["عبدالله الفت", "حافظ"]
announcers: ["رضا معینی"]
---

(حافظ)  

دیده دریا کنم و صبر به صحرا فکنم  
واندر این کار دل خویش به دریا فکنم  
از دل تنگ گنه‌کار برآرم آهی  
کآتش اندر گنه آدم و حوا فکنم  

---

(عبدالله الفت)  

بسوزان، بسوزان، بسوزان  
شعرهایم را بسوزان!  
خاطرات عمر شیرین مرا  
یادبود عشق دیرین مرا  

در سکوت بی‌سرانجام بیابان  
آتشی از استخوانم بر‌فروزان!  
در میان بوته‌های خشک بی‌جان  
در غبار آسمان‌گرد بیابان  
بسوزان، بسوزان، شعرهایم را بسوزان!  
برگ‌برگ خاطراتم را بسوزان!  

تا نماند قصه‌ای از آشنایی  
تا شود خاموش فریاد جدایی  
تا نماند دیگر از من یادگاری  
در خزانی یا بهاری  
بسوزان، بسوزان، شعرهایم را بسوزان!  
برگ‌برگ خاطراتم را بسوزان!  

---

(حافظ)  

دیده دریا کنم و صبر به صحرا فکنم  
واندر این کار دل خویش به دریا فکنم  
از دل تنگ گنه‌کار برآرم آهی  
کآتش اندر گنه آدم و حوا فکنم  

خورده‌ام تیر فلک باده بده تا سرمست  
عقده دربند کمر ترکش جوزا فکنم  
جرعه‌ی جام بر این تخت روان افشانم  
غلغل چنگ در این گنبد مینا فکنم  

مایه خوش‌دلی آن جاست که دلدار آن‌جاست  
می‌کنم جهد که خود را مگر آن‌جا فکنم  
حافظا تکیه بر ایام چو سهو است و خطا  
من چرا عشرت امروز به فردا فکنم  
