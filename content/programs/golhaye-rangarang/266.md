---
date: "2011-11-30"
date_aired: ""
slug: "گلهای-رنگارنگ/۲۶۶"
program_type: "گلهای-رنگارنگ"
program_number: '۲۶۶'
dastgah: 'دشتی'
singers: ["عبدالوهاب شهیدی"]
players: ["جواد معروفی"]
composers: ["عارف قزوینی"]
arrangers: ["جواد معروفی"]
announcers: ["روشنک"]
poets: ["فخرالدین عراقی", "عارف قزوینی"]
draft: false
---

 (فخرالدین عراقی)  
نی‌ام بی تو دمی بی‌غم، کجایی؟  
ندارم بی تو دل خرم، کجایی؟  
ز من هر دم برآید ناله و آه  
چو یاد آید رخت هر دم، کجایی؟  
درآ شاد از درم، کز آرزویت  
به جان آمد دل پرغم، کجایی؟  

============================================  

(عارف قزوینی)  
گریه را به مستی بهانه کردم  
شکوه‌ها ز دست زمانه کردم  
آستین چو از چشم برگرفتم  
سیل خون به دامان، جانم روانه کردم  
همچو چشم مستت جهان خراب است  
رخ مپوش کاین دور انتخاب است  
من تو را به خوبی جانم نشانه کردم  
دلا خموشی چرا، چو خُم نجوشی چرا  
برون شد از پرده راز، تو پرده‌پوشی چرا  

============================================  

(فخرالدین عراقی)  
به بویت زنده‌ام هرجا که هستی  
به رویت آرزومندم کجایی  
شدم از عشق تو شیدا کجایی  
به جان می‌جویمت، جانا کجایی  
بسی پویم به سویت گِرد عالم  
همی جویم تو را هرجا، كجایی  
چو آنجا که تویی کس را گذر نیست  
ز که پرسم، که داند تا کجایی  
تو پیدایی و لیکن جمله پنهان  
وگر پنهان نه‌ای، پیدا کجایی  
دلِ سرگشته‌ی حیران ما را  
نشانی دِه، رهی بنما، کجایی  
چو شیدای تو شد مسکین عراقی  
نگویی کآخر ای شیدا کجایی  
