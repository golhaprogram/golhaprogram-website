---
date: "2021-11-12"
date_aired: ""
slug: "گلهای-رنگارنگ/۴۴۵"
program_type: "گلهای-رنگارنگ"
program_number: '۴۴۵'
dastgah: 'بیات اصفهان'
singers: ["عهدیه", "ایرج"]
players: ["پرویز یاحقی"]
composers: ["مهدی خالدی"]
announcers: ["آذر پژوهش"]
poets: ["سعدی", "نظیری نیشابوری"]
audio_url: "https://golhaprogram.com/wp-content/uploads/2021/11/GR_445_Ahdieh_Iraj.mp3"
draft: false
---

(نظیری نیشابوری)  

گل صلای عام زد، مرغ از سحرخوانی نشست  
روز شد پروانه از بال و پر افشانی نشست  
مردمِ چشم از فروغش بست آیین، خانه را  
پادشه در کلبه‌ی مسکین به مهمانی نشست  

============================================  

(سعدی)  

در بهشت گشودند بر جهان ناگاه  
خدا به چشم عنایت به خلق کرد نگاه  
امید بسته برآمد، صباح خیر دمید  
به فرّ دولت فرخنده‌بخت شاهنشاه  
شهنشهی که زمین از فروغ طلعت او  
منوّر است چنان که آسمان به طلعت ماه  
خجسته روزی و خرم کسی که باز کند  
به روی دولت و بختش در فرح ناگاه  
دعای زنده‌دلانت رفیق باد و قرین  
خدای عالمیانت نصیر باد و پناه  

============================================  

(نظیری نیشابوری)  

گل صلای عام زد، مرغ از سحرخوانی نشست  
روز شد پروانه از بال و پر افشانی نشست  
تا به تعظیم از شکوه طلعتش برخاستم  
آن‌چنان محوم که نتوانم ز حیرانی نشست  
ما و عیش و عشرت دایم که دولت بر سریر  
مهربان‌تر با وی از معشوق پنهانی نشست  
این که گویند اسم اعظم داشت جم، افسانه‌ای است  
همّتِ شه داشت، بر تخت سلیمانی نشست  
