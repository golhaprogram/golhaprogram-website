---
date: "2021-07-29"
date_aired: ""
slug: "گلهای-رنگارنگ/۴۳۷ب"
program_type: "گلهای-رنگارنگ" 
program_number: '۴۳۷ب'
dastgah: 'دشتی'
singers: ["الهه"]
players: ["حبیب‌الله بدیعی", "مجید نجاحی", "جواد معروفی"]
composers: ["همایون خرم"]
poets: ["رهی معیری", "حافظ"]
announcers: []  # Left empty since announcer is unknown (marked as ?)
draft: false
---

(رهی معیری)  

هستی چه باشد، آشفته خوابی، نقش فریبی، موج سرابی  
نخل محبت، پژمرده شد کو، فیض نسیمی، اشک سحابی  
از دیده بارم، وز دل برآرم، بی روی ماهی  
اشکی و آهی، دیگر ز جانم، ای غم چه خواهی  
از داغ هجران، چون اشک لرزان، افتاده‌ام من  
بر خاک راهی، دیگر ز جانم، ای غم چه خواهی  
او رفت و با او، رفت آرزوها  
سودی نبردم از جستجوها  
هرسو دویدم، شادی ندیدم  
آتش اثرم، آتش اثرم، شمع سحرم من  
وز باد صبا، در دشت جنون، سرگشته‌ترم من  
دیگر ز جانم، ای غم چه خواهی  
هستی چه باشد، آشفته خوابی، نقش فریبی، موج سرابی  
نخل محبت، پژمرده شد کو، فیض نسیمی، اشک سحابی  

---  

(حافظ)  

سینه مالامال درد است، ای دریغا مرهمی  
دل ز تنهایی به جان آمد، خدا را هم‌دمی  
اهل کام و ناز را در کوی رندی راه نیست  
رهروی باید، جهان سوزی، نه خامی، بی غمی  
خیز تا خاطر بدان ترک سمرقندی دهیم  
کز نسیمش بوی جوی مولیان آید همی  
چشم آسایش که دارد زین سپهر تیزرو  
ساقیا جامی بیاور تا بیاسایم دمی  
