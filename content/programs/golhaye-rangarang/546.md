---
date: "2025-09-23"
date_aired: ""
slug: "گلهای-رنگارنگ/۵۴۶"
program_type: "گلهای-رنگارنگ"
program_number: "۵۴۶"
dastgah: "ماهور"
singers: ["محمودی خوانساری", "سیما بینا"]
players: ["رضا ورزنده"]
announcers: ["روشنک"]
composers: ["مهدی خالدی"]
poets: ["مسیب تکلو", "عادلی", "حسن دهلوی", "میرزا حبیب خراسانی","وجهی"]
draft: false
---

(وجهی)  

چون غنچه چه دانی تو که در خلوت نازی  
کز بهر تو چون باد صبا دربه‌دری ھست  
از خنده‌ی پنھانی لعل تو توان یافت  
کز حال دل گمشده او را خبری ھست

---

(میرزا حبیب خراسانی)

هرشب من و دل تا سحر، در گوشه‌ی میخانه‌ها  
داریم از دیوانگی، با یكدگر افسانه‌ها  
از سینه برده كینه‌ها، آیینه كرده سینه‌ها  
دیده در آن آیینه‌ها، عكس رخ جانانه‌ها  
من در شمار بی‌دلان، در حلقه‌ی بی‌حاصلان  
نی در حساب عاقلان، نی درخور فرزانه‌ها  
سنگ ملامت خورده‌ها، از دشمنان آزرده‌ها  
جانانه‌ها، دل‌زنده‌ها، فرزانه‌ها، دیوانه‌ها  
مست از می مینای دل، بنهاده سر در پای دل  
آورده از دریای دل، بیرون بسی دُردانه‌ها

---

(وجهی)

آراسته آمد و چه آراستنی  
مِی خواست به عشوه و چه مِی خواستنی  
بنشست به مِی خوردن و برخاست به رقص  
هی هی، چه نشستنی، چه برخاستنی  

---

(حسن دهلوی)

هرگز دلم به درد تو از كس دوا نخواست  
كام تو جست و حاجت خود از خدا نخواست  
مشتاق تو به هیچ جمالی نظر نكرد  
بیمار تو به هیچ طبیب دوا نخواست  
بر ما دلت نسوخت، ندانم چرا نسوخت  
ما را دلت نخواست، ندانم چرا نخواست  
بسیار خواستم كه نهم سر به پای او  
من خواستم او، ولی چه كنم، چون خدا نخواست  
بر ما دلت نسوخت، ندانم چرا نسوخت  
ما را دلت نخواست، ندانم چرا نخواست

---

(مسیب تکلو)


می‌گفتم عشق و می‌ندانستم چیست  
می‌گفتم یار و می‌ندانستم كیست  
گر عشق آن است كی توان با او بود  
ور یار این است كی توان بی او زیست  

---
