---
date: "2021-01-16"
date_aired: ""
slug: "گلهای-رنگارنگ/۳۰۳"
program_type: "گلهای-رنگارنگ"
program_number: "۳۰۳"
dastgah: "همایون"
singers: ["الهه", "عبدالوهاب شهیدی"]
players: ["حبیب‌الله بدیعی", "انوشیروان روحانی", "جواد معروفی"]
poets: ["جمشید ارجمند تهرانی", "نظامی گنجوی"]
announcers: ["آذر پژوهش"]
draft: false
---

(جمشید ارجمند)  

خواهم شوی روزی چو من بسته‌ی دامی  
خواهم شوی سیر از جهان، نگرفته کامی  
در پای تو افتادم و نامم نبردی  
در پای کس افتی چو من نشنیده نامی  
خواهم دلت در سینه باشد زار و لرزان  
خواهم شبی آیی برم سر در گریبان  

============================================  

(نظامی گنجوی)  

شب‌افروزی چو مهتاب جوانی  
سیه‌چشمی چو آب زندگانی  
لب نوشش چو لعل آب‌داده  
دو گیسو چون کمند تاب‌داده  
رخش نسرین و بویش نیز نسرین  
لبش شیرین و نامش نیز شیرین  
نبوسیده لبش را هیچ هستی  
به جز پیمانه و آن هم به مستی  

============================================  

(نظامی گنجوی)  

بت شیرین‌دهان، بانوی ارمن  
خرامد گل به گل، خرمن به خرمن  
گهی بر عارض مه پرده پوشد  
گهی در خرمن گل باده نوشد  
