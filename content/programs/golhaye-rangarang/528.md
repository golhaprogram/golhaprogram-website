---
date: "2025-10-08"
date_aired: ""
slug: "گلهای-رنگارنگ/۵۲۹"
program_type: "گلهای-رنگارنگ"
program_number: "۵۲۹"
dastgah: "بیات اصفهان"
singers: ["عبدالوهاب شهیدی","عهدیه"]
players: ["همایون خرم","رضا ورزنده","جهانگیر ملک"]
announcers: ["روشنک"]
composers: ["علی‌اکبر شیدا"]
poets: ["مجمر زواره‌ای اردستانی اصفهانی","طالب آملی مازندرانی","علی‌اکبر شیدا","عماد فقیه کرمانی","نظامی گنجوی"] 
draft: false
---

(حسن غزنوی)

وقت آن است که مستان طرب از سرگیرند  
طرّه‌ی شب ز رخ روز به می برگیرند  
راویان هر نفسی تهنیتی نو گویند  
مطربان هر کرتی پرده‌ی دیگر گیرند  

---

(فقیه عماد کرمانی)

به معالجت چه حاجت دل دردمند ما را  
که مریض درد عشقت نکند طلب دوا را  
نه به کوی بینوایان گذری کنی به احسان  
نه به حال دردمندان نظری کنی خدا را  

---

(مجمر زواره‌ای اردستانی اصفهانی)

از کوی تو دل گم نکند خانه‌ی خود را  
دیوانه شناسد ره کاشانه‌ی خود را  
مستیم و ره کوی تو نادیده سپاریم  
با آن که ندانیم ره خانه خود را  

---

(اوحدی مراغه‌ای)

مکن از برم جدایی مرو از کنارم امشب  
که نمی گ‌شکیبد از تو دل بی‌قرارم امشب  
که دهی صلای رفتن که نمانده پای رفتن  
که کنی هوای رفتن که نمی‌گذارم امشب  

---

(نظامی گنجوی)

ای هم‌نفسان محفل ما  
رفتید ولی نه از دل ما  
ای بی‌خبران ز درد و آهم  
خیزید و رها کنید راهم  
من گم شده‌ام مرا مجویید  
با گمشدگان سخن مگویید  
از پای فتاده‌ام چه تدبیر  
ای دوست بیا و دست من گیر  

---

(طالب آملی)

شور بلبل می دهد یاد از قدح نوشی مرا  
نکهت گل می کند تکلیف بیهوشی مرا  
نالۀ مرغ چمن گم کرده خوش آهنگ نیست  
واگذارید ای نوا سنجان به خاموشی مرا  

---

(اکرم‌الدوله)

قاعده‌ی قد تو خدا خدا  
فتنه به پا کردن است عزیز من  
مشغله‌ی زلف تو خدا خدا  
بستن و وا کردن است  

---

(شیدا)

جانم بی وفا تو که نبودی  
پر جور و جفا تو که نبودی  
بی مهر و وفا تو که نبودی  
من از دست غمت حبیبم  
چه مشکل ببرم جان  
بیا تازه نگار من ببین شب های تار من  
دو چشم اشک بار من تویی آخر نگار من  
بیا یک دم کنار من  
ببین تو حال زار من  
تو این حال فگار من  
بیا تازه نگار من ببین شب های تار من  
دو چشم اشک بار من تویی آخر نگار من  
بیا یک دم کنار من  
ببین تو حال زار من  
تو این حال فگار من