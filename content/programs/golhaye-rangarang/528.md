---
date: "2025-10-08"
date_aired: ""
slug: "گلهای-رنگارنگ/۵۲۹"
program_type: "گلهای-رنگارنگ"
program_number: "۵۲۹"
dastgah: "بیات اصفهان"
singers: ["عبدالوهاب شهیدی","عهدیه"]
players: ["همایون خرم","رضا ورزنده","جهانگیر ملک"]
announcers: ["روشنک"]
composers: ["علی‌اکبر شیدا"]
poets: ["مجمر زواره‌ای اردستانی اصفهانی","طالب آملی مازندرانی","علی‌اکبر شیدا","عماد فقیه کرمانی","نظامی گنجوی"] 
draft: false
---

(حسن غزنوی)

وقت آن است كه مستان طرب از سرگیرند  
طرّه‌ی شب ز رخ روز به می برگیرند  
راویان هر نفسی تهنیتی نو گویند  
مطربان هر كرتی پرده‌ی دیگر گیرند  

---

(فقیه عماد کرمانی)

به معالجت چه حاجت دل دردمند ما را  
كه مریض درد عشقت نكند طلب دوا را  
نه به كوی بینوایان گذری كنی به احسان  
نه به حال دردمندان نظری كنی خدا را  

---

(مجمر زواره‌ای اردستانی اصفهانی)

از كوی تو دل گم نكند خانه‌ی خود را  
دیوانه شناسد ره كاشانه‌ی خود را  
مستیم و ره كوی تو نادیده سپاریم  
با آن كه ندانیم ره خانه خود را  

---

(اوحدی مراغه‌ای)

مكن از برم جدایی مرو از كنارم امشب  
كه نمی گ‌شكیبد از تو دل بی‌قرارم امشب  
كه دهی صلای رفتن كه نمانده پای رفتن  
كه كنی هوای رفتن كه نمی‌گذارم امشب  

---

(نظامی گنجوی)

ای هم‌نفسان محفل ما  
رفتید ولی نه از دل ما  
ای بی‌خبران ز درد و آهم  
خیزید و رها كنید راهم  
من گم شده‌ام مرا مجویید  
با گمشدگان سخن مگویید  
از پای فتاده‌ام چه تدبیر  
ای دوست بیا و دست من گیر  

---

(طالب آملی)

شور بلبل می دهد یاد از قدح نوشی مرا  
نكهت گل می كند تكلیف بیهوشی مرا  
نالۀ مرغ چمن گم كرده خوش آهنگ نیست  
واگذارید ای نوا سنجان به خاموشی مرا  

---

(اکرم‌الدوله)

قاعده‌ی قد تو خدا خدا  
فتنه به پا كردن است عزیز من  
مشغله‌ی زلف تو خدا خدا  
بستن و وا كردن است  

---

(شیدا)

جانم بی وفا تو كه نبودی  
پر جور و جفا تو كه نبودی  
بی مهر و وفا تو كه نبودی  
من از دست غمت حبیبم  
چه مشكل ببرم جان  
بیا تازه نگار من ببین شب های تار من  
دو چشم اشك بار من تویی آخر نگار من  
بیا یك دم كنار من  
ببین تو حال زار من  
تو این حال فگار من  
بیا تازه نگار من ببین شب های تار من  
دو چشم اشك بار من تویی آخر نگار من  
بیا یك دم كنار من  
ببین تو حال زار من  
تو این حال فگار من