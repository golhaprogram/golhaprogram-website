---
date: "2025-09-21"
date_aired: ""
slug: "گلهای-رنگارنگ/۵۵۰"
program_type: "گلهای-رنگارنگ"
program_number: "۵۵۰"
dastgah: "افشاری"
singers: ["رویا", "محمودی خوانساری"]
players: ["جهانگیر ملک", "منصور صارمی","حبیب‌الله بدیعی"]
announcers: ["فیروزه امیرمعز"]
composers: ["حبیب‌الله بدیعی"]
arrangers: ["حبیب‌الله بدیعی"]
poets: ["قاآنی شیرازی", "رهی معیری","سیمین بهبهانی","تورج نگهبان"]
draft: false
---

(رهی معیری)

لاله دیدم، روی زیبای توام آمد به یاد  
شعله دیدم، سركشی‌های توام آمد به یاد  
سوسن و گل، آسمانی‌مجلسی آراستند  
روی و موی مجلس‌آرای توام آمد به یاد  
بود لرزان، شعله‌ی شمعی در آغوش نسیم  
لرزش زلف سمن‌سای توام آمد به یاد

---

(تورج نگهبان)

بخوان ز نگاهم، كه غرق گناهم  
بگو چه كنم، گم‌كرده‌راهم  
ندانم از این دنیا چه خواهم  
بگو، تو بگو، رو به كه آرم  
به دست چه‌كس دل بسپارم  
كجا برم این دل كه نباشد  
نشان تو ای صبح بهارم  

هركجا پا می‌گذارم، خاطراتی از تو دارم  
بیا وفا را، گذشته‌ها را، تو بار دیگر، به خاطر آور  
دریغا، محبت به دل‌ها نپاید  
وفای تو هم با دل ما نپاید  
خدا نكند، كه به دل دگری، جای تو گیرد  
خدا نكند، غم تو به دلم، پایان پذیرد  

بیا وفا را، گذشته‌ها را  
تو بار دیگر، به خاطر آور

---

(رهی معیری)

در چمن پروانه‌ای، آمد ولی ننشسته رفت  
با حریفان قهر بی‌جای توام آمد به یاد  
پای سروی، جویباری زاری از حد برده بود  
های‌های گریه، در پای توام آمد به یاد

---

(سیمین بهبهانی)

چون درخت فروردین، پرشكوفه شد جانم  
دامنی ز گل دارم، بر چه‌كس بیافشانم  
ای نسیم جان‌پرور، امشب از سرم بگذر  
ورنه این چنین پرگل، تا سحر نمی‌مانم  
لاله‌وار، خورشیدی، در دلم شكوفا شد  
صد بهار گرمی‌زا، سر زد از زمستانم

---

(قاآنی شیرازی)

دل شكسته‌ی من، آهش ار اثر دارد  
دعا كند، كه خدایش شكسته‌تر دارد  
دلم به زلف تو آهی كشید و جانم سوخت  
درست شد كه به شب، آه دل اثر دارد  
بدین امید دلم در رهت به خاك افتاد  
كه خم شود، سر زلفت ز خاك بردارد  
ز سیمِ اشک و زرِ چهره‌ام توان دانست  
كه شهر عشق، گدایان معتبر دارد

---

(سیمین بهبهانی)

بوی یاسمن دارد، خوابگاه آغوشم  
رنگ نسترن دارد، شانه‌های عریانم  
شعر همچو عودم را، آتش دلم سوزد  
موج عطر از آن رقصد، در دل شبستانم

---

 