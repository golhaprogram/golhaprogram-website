---
date: "2025-12-05"
date_aired: ""
slug: "گلهای-رنگارنگ/۴۷۹"
program_type: "گلهای-رنگارنگ"
program_number: "۴۷۹"
dastgah: "همایون" 
singers: ["الهه", "اکبر گلپایگانی"]
players: ["همایون خرم", "مجید نجاحی"]
composers: ["همایون خرم"]
announcers: ["آذر پزوهش"]
poets: ["عاشق اصفهانی","بیژن ترقی","علی‌نقی کمره‌ای","طالب آملی"]
draft: false
---

(طالب آملی)

می رنگ ز لعل آتشینت گیرد  
خورشید طراوت از جبینت گیرد  
از صحن چمن چو عزم کاشانه کنی  
گل دامن و بلبل آستینت گیرد  

---

(بیژن ترقی)

ای نکرده وفا، رفته راه خطا  
از شکسته‌دلان، بی‌بهانه چرا می‌شوی تو جدا  
در زمانه مرا کرده‌ای تو رها  
از شکسته‌دلان، بی‌بهانه، چرا می‌شوی تو جدا  
ای نکرده وفا رفته راه خطا  
از شکسته‌دلان، بی‌بهانه، چرا می‌شوی تو جدا  
مبتلای تو ام، ای ندیده بلا  
آرزوی منی می‌روی به کجا  
رفتی و موی خود تار گیسوی خود  
جلوه روی خود از دو چشمم نهفتی  
از غمت خون شده قلب ناشاد من  
شب ز فریاد من چشم گردون نخفتی  
مبتلای تو ام ای ندیده بلا  
آرزوی منی می روی به کجا  
ای نکرده وفا رفته راه خطا  
بی بهانه چرا می شوی تو جدا  
گفتم اگر خواهی بمیرم روزی مرا تنها رها کن  
کی گفته ام درواپسین دم جانم تو با غم ها رها کن  
رفتی و موی خود تار گیسوی خود  
جلوۀ روی خود از دو چشمم نهفتی  
از غمت خون شده قلب ناشاد من  
شب ز فریاد من چشم گردون نخفتی  
مبتلای توام ای ندیده بلا  
شب ز فریاد من چشم گردون نخفتی  
آرزوی منی می روی به کجا  
بی بهانه چرا می شوی تو جدا  

---

(علینقی کمره‌ای)

ترسم که دل از شوق دل‌آرام بمیرد  
کامی نکند حاصل و ناکام بمیرد  
قاصد مرسان مژده به دل زود مبادا  
کم‌حوصله از لذت پیغام بمیرد  

---

(عاشق اصفهانی)

کو عاشق زاری چو او تا عاشق زارش کند  
شاید که درد عاشقی با عاشقان یارش کند  
خواهم بتی چون یار من دل گیرد از دلدار من  
تا آنچه او در کار من کرده است در کارش کند  
غارت کند در یک نظر صبرش ز دل هوشش ز سر  
سازد ز خویشش بی خبر از من خبردارش کند  
کو عاشق زاری چو او تا عاشق زارش کند  
شاید که درد عاشقی با عاشقان یارش کند  

---

(علینقی کمره‌ای)

گر ز خاکم گل بروید، گل نچیند، گل نبوید  
بخت آنم کو که با من خوش بخندد خوش بگوید  
گر تو گردی شمع محفل ز آسمان پروانه ریزد  
ور گل گلشن تو باشی از زمین بلبل بروید  
ترک جان می گویم و می خواهم از لعل تو بوسی  
هر که دست از جان بشوید هرچه می خواهد بگوید  

---