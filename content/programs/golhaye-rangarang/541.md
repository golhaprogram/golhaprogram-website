---
date: "2025-09-27"
date_aired: ""
slug: "گلهای-رنگارنگ/۵۴۱"
program_type: "گلهای-رنگارنگ"
program_number: "۵۴۱"
dastgah: "افشاری"
singers: ["جمال وفایی", "الهه"]
players: ["حبیب‌الله بدیعی","جهانگیر ملک","فرهنگ شریف"]
announcers: ["روشنک"]
composers: ["جواد معروفی"]
poets: ["سعدی","مولوی", "سیمین بهبهانی","پژمان بختیاری"]
draft: false
---

(سعدی)

تو پری زاده ندانم ز كجا می آیی  
كه آدمیزاده نباشد به چنین زیبایی  
من از این در به جفا روی نخواهم پیچید  
گر ببندی تو به روی من و گر بگشایی  
بی رخت چشم ندارم كه جهانی بینم  
به دو چشمت كه ز چشمم مرو ای بینایی

---

(سیمین بهبهانی)

مانده بی مجنون، لیلی این زمانه  
گشته از چشمش، اشك خونین روانه  
مانده در گوشه‌ای، ساز عاشقان بی‌ترانه  
كس نسازد دگر نغمه‌ای چنان عاشقانه  
این زمان به خدا، در میان شما، نشان ز مجنون نبیند  
آن صفای درون، شور و حال جنون، ز قصه بیرون نبیند  
مرغ نغمه‌سرا، پر كشیده چرا، ز آشیانه  
نغمه‌ای نزند، در سكوت سحر، به بام خانه  
هر دلی فرشته‌خو بوَد، حلقه‌ای زمان از او بوَد، بیگانه  
گر ز عاشقی رود سخن، پاسخ آیدت كه دم مزن، دیوانه  
ای دل از بتان حوصله كن، تا اسیر و شیدا نشوی  
در زمانه هم‌رنگ كسان جلوه كن، كه رسوا نشوی  
قصه‌ی عاشقی بیش از این مگو  
بعد از این كی زند كس از این سبو پیمانه  

---

(پژمان بختیاری)

خفته در چشم تو نازی است كه من می‌دانم  
نگهت دفتر رازی است كه من می‌دانم  
قصه‌ای را كه به من طُرّه‌ی كوتاه تو گفت  
رشته‌ی عمر درازی است كه من می‌دانم  
بی‌نیازانه به ما می‌گذرد دوست ولی  
سینه‌اش بحر نیازی است كه من می‌دانم  
گر چه در پای تو خاموش فتاده است ای شمع  
سایه را سوز و گدازی است كه من می‌دانم

---

(مولوی)

به خدا كه از غم عشقت، نگریزم، نگریزم  
وگر از من طلبی جان، نستیزم، نستیزم  
قدحی دارم در كف به خدا تا تو نیایی  
هله تا روز قیامت، نه بنوشم، نه بریزم

---