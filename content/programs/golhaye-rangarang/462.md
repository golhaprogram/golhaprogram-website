---
date: "2025-12-18"
date_aired: ""
slug: "گلهای-رنگارنگ/۴۶۲"
program_type: "گلهای-رنگارنگ"
program_number: "۴۶۲"
dastgah: "بیات اصفهان"
singers: ["ناهید", "اکبر گلپایگانی"]
players: ["پرویز یاحقی", "لطف‌الله مجد", "امیرناصر افتتاح"]
composers: ["جواد معروفی"]
announcers: ["فیروزه امیرمعز","آذر پژوهش"]
poets: ["حافظ", "پژمان بختیاری"]
draft: false
---

(حافظ)

گل در برو می بر کف و معشوق به کام است  
آزاد جهانم به چنین روز غلام است  

گو شمع میارید درین جمع که امشب  
در مجلس ما ماه رخ دوست تمام است  

در مذهب ما باده حلال است ولیکن  
بی روی تو ای سرو گل اندام حرام است  

گوشم همه بر قول نی و نغمۀ چنگ است  
چشمم همه بر لعل لب و گردش جام است  

در مجلس ما عطر میآمیز که ما را  
هر لحظه ز گیسوی تو خوش بوی مشام است  

---

(پژمان بختیاری)

دوشینه در غبار شبانگاهی با ماه خود به طرف چمن بودم  
از شاخه ها شکوفه فرو می ریخت آنجا که بود آن مه و من بودم  

---

(پژمان بختیاری)

سرخوش آمد ز در و می زد و سرمست برفت  
فرصتی بود ولی حیف که از دست برفت  

لحظه ای چند نشست و سخنی چند بگفت  
تا بگفتم که مرا هم سخنی هست برفت  

آن همه گرد کدورت که ز دل خواست ببرد  
آن گل تازۀ شاداب چو بنشست برفت  

گفته بودی چه شد آن حوصله و صبر و قرار  
ظرف این ها همه دل بود چو بشکست برفت  

سرخوش آمد ز در و می زد و سرمست برفت  
فرصتی بود ولی حیف که از دست برفت  

---

(پژمان بختیاری)

کوه در این شامگه دل فریب از همه شب خوش تر و زیباتر است  
گوش کن آن نغمه خاموش او زان چه سکوت از همه گویاتر است  


---