---
date: "2025-10-07"
date_aired: ""
slug: "گلهای-رنگارنگ/۵۳۰"
program_type: "گلهای-رنگارنگ"
program_number: "۵۳۰"
dastgah: "همایون"
singers: ["اکبر گلپایگانی","الهه"]
players: ["جهانگیر ملک","فرهنگ شریف"]
announcers: ["فیروزه امیرمعز"]
composers: ["سیدمحمد میرنقیبی"]
poets: ["شرف‌ قزوینی","قاسمی گنابادی","نظام فاطمی","حسابی نطنزی","هادی رنجی تهرانی"]
draft: false
---

(شرف‌ قزوینی)

ای رفته دل و دین به تمنای تو ما را  
بیگانه ز خود ساخته سودای تو ما را  
مستغرق عشق تو چنانیم كه نبوَد  
با یاد رخ خوب تو پروای تو ما را  

---

(نظام فاطمی)

گفتم دل هشیار من كو  
گفتی خرابش كرده‌ام  
گفتی به خوابش كرده‌ام    
گفتم سر و سامان چه شد  
آن درد بی‌درمان چه شد  
آن عشق پرطوفان چه شد  
گفتی جوابش كرده‌ام  
دیگر ای جان مرا چه مانده  
دیگر از من به جا چه مانده  
همچو نی، بی‌نوا شده‌ام  
در رهت، من فنا شده‌ام  
دیگر ز من جز اشک و آهی  
برجا نماند ای دل‌شكن  
بشكن دل دیوانه‌ام را  
دیگر چه می‌خواهی ز من  
شاید دل بشكسته رسوا گردد  
فسانه‌اش ورد زبان‌ها گردد  
شاید حدیث عشق ما هم روزی  
چون قصه‌ی مجنون و لیلا گردد  
دیگر ای جان مرا چه مانده  
دیگر از من به جا چه مانده  

---

(حسابی نطنزی)

دارند گل‌ها بی رُخت، در جیب غم رخسارها  
خندان درآ در بوستان، تا بشكفد گلزارها  
در گلستان رخسار را بنمودی و رفتار را  
ننشستی و گلزار را در دل شكستی خارها  

---

(هادی رنجی تهرانی)

ما را دل از كشاكش دنیا شكسته است  
این كشتی از تلاطم دریا شكسته است  
تنها ننالم از غم ایام و جور یار  
باشد مرا دلی و ز صد جا شكسته است  
از آن چه پیش دوست بود در خور نثار  
تنها مرا دلی بود اما شكسته است  

---

(قاسمی گنابادی)

در عشق تو گر چنین حزین خواهم بود  
رسوای زمانه بعد از این خواهم بود  
دلدار اگر تویی چنان خواهم شد  
دلداده اگر منم چنین خواهم بود  

---