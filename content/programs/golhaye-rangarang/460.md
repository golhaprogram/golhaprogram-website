---
date: "2011-01-28"
date_aired: ""
slug: "گلهای-رنگارنگ/۴۶۰"
program_type: "گلهای-رنگارنگ"
program_number: "۴۶۰"
dastgah: "افشاری"
singers: ["حمیرا"]
players: ["پرویز یاحقی"]
announcers: ["آذر پژوهش"]
poets: ["بیژن ترقی", "فخرالدین عراقی"]
draft: false
---

(فخرالدین عراقی)  

دلی یا دلبری، یا جان و یا جانان، نمی‌دانم  
همه هستی تویی، فی‌الجمله، این و آن نمی‌دانم  
به‌جز تو در همه عالم دگر دلبر نمی‌خواهم  
به‌جز تو در همه گیتی دگر جانان نمی‌دانم  

---  

(بیژن ترقی)  

با دل من، این ندیده وفا، این نکرده خطا، از برای خدا  
یار من،‌ تو مهربان شو  
تا که خدا، عشق و مهر و وفا، هدیه کرده به ما  
در زمانه مرا، همدم و هم‌آشیان شو  
بیا که به زاری، چو ابر بهاری  
بگریم و دامان تو بگیرم  
اگرچه که یک‌دم، نمیرم از این غم  
ندیده رُخت، ترسم که بمیرم  

بیا که نگاهت، دو چشم سیاهت  
کشیده مرا در عالم مستی  
تو نور امیدی، تو صبح سپیدی  
بیا که رَود، از دل غم هستی  

چو ابر بهاری، تو عقده‌گشایی  
به سوز دل من، تو ساز و نوایی  
به گلشن عشقم، چو شبنم پاکی  
تو باد صبایی، که جان‌فزایی  

بیا که نگاهت، دو چشم سیاهت  
کشیده مرا، در عالم مستی  
تو نور امیدی، تو صبح سپیدی  
بیا که رود، از دل غم هستی  

دل من مشکن، به خدا تو ز من  
گر جدا بشوی، بی وفا بشوی  
رفته با دگران، آشنا بشوی  
چه کنم من تنها، من و این دل رسوا  

بیا که نگاهت، دو چشم سیاهت  
کشیده مرا، در عالم مستی  
تو نور امیدی، تو صبح سپیدی  
بیا که رود، از دل غم هستی  

---  

(فخرالدین عراقی)  

من مست می عشقم، هشیار نخواهم شد  
وز خواب خوش مستی، بیدار نخواهم شد  
چون یار من او باشد، بی یار نخواهم ماند  
چون غمخورم او باشد، غمخوار نخواهم شد  

---  

(فخرالدین عراقی)  

صفای سینه‌ام از گرمی سخن پیداست  
نشان عاشقی از ناله‌های من پیداست  
چگونه سوز دلم را نهان کنم از خلق  
که آتش دلم از چاک پیرهن پیداست  
چه پرسی از دل آشفته‌ام چو می‌بینی  
که حال زارم از آن زلف پرشکن پیداست  

---  

(فخرالدین عراقی)  

دلم سرگشته می‌دارد سرِ زلف پریشانت  
چه می‌خواهد ازین مسکینِ سرگردان؟ نمی‌دانم  
اگر مقصود تو جان است، رخ بنما و جان بستان  
وگر قصد دگر داری، من این و آن نمی‌دانم  

---
