---
date: "2025-11-19"
date_aired: ""
slug: "گلهای-رنگارنگ/۴۹۵"
program_type: "گلهای-رنگارنگ"
program_number: "۴۹۵"
dastgah: "همایون"
singers: ["هایده"]
players: ["علی تجویدی", "فرهنگ شریف"]
announcers: ["آذر پژوهش"]
composers: ["علی تجویدی"]
arrangers: ["علی تجویدی"]
poets: ["وقار شیرازی","پژمان بختیاری","پرویز وکیلی","ابوالقاسم لاهوتی"]
draft: false
---

(وقار شیرازی)

به بهار می طلب كن منشین به كار دیگر  
كه بسی امید باید كه رسد بهار دیگر  
بشمر غنیمت ارزان كه رسی به روزگاری  
كه خطا بود نشستن پی روزگار دیگر  

---

(پرویز وکیلی)

نمی‌دانم، نمی‌خواهم بدانم، كه ساز كهنه‌ی عشقم شكسته  
نمی‌خواهم بدانم در نگاهم غروب غربت صحرا نشسته  
خانه‌ی عشق من اكنون بی تو رنگ غم گرفته  
محفل پرشور من از دوریت ماتم گرفته  
من تو را هر نیمه‌شب محزون و خاموش  
با دو چشم مات و غمگین جستجو كردم  
همچو یك دیوانه‌ی غمگین به یادت  
كوچه‌های آشنا را زیر و رو كردم  
تا به چشم خویش دیدم هرچه بود از هم گسسته  
سایه‌ی سرد جدایی در میان ما نشسته  
دل، مگو با من كه او دیوانه‌ای بود  
در میان سینه‌ام بیگانه‌ای بود  
بر تو نفرین ای دل من، ای دل بی‌حاصل من  
من ز دست تو چنین افسانه گشتم  
از همه خلق جهان بیگانه گشتم  
خسته‌ام، دیوانه‌دل زین بی‌قراری  
من ندارم طاقت دیوانه‌داری  

---

(مؤید ثابتی)

شكسته‌خاطر و آزرده‌جان و خسته‌تنم  
كسی مباد چنین زار و مبتلا كه منم  
بلای جان من این عقل مصلحت‌بین است  
بیار باده كه غافل كند ز خویشتنم  
چو شمع، آتش سوزان درون جان دارم  
ببین به روشنی فكر و گرمی سخنم  

---

(پژمان بختیاری)

در شعله‌ی آن شمع كه افروخته بودم  
ای كاش، كه پروانه‌صفت سوخته بودم  
نقشی ز وفا نیست در این مرحله، یارب  
من درس وفا را ز كه آموخته بودم  
افسوس كه روشنگر بزم دگران شد  
شمعی كه ز سوز جگر افروخته بودم  
آن كو به تمنای تو رسوای جهان گشت  
ای آفت هستی، من دل‌سوخته بودم  
یك‌رنگی و تسلیم و صفا را همه، ای عشق  
در سینه به سودای تو اندوخته بودم  

---

(ابوالقاسم لاهوتی)

از این دل، داد من بستان خدایا  
ز دستش تا به كی گویم خدا، دل  
به تاری گردنش را بسته زلفت  
فقیر و عاجز و بی‌دست‌وپا دل  

---
