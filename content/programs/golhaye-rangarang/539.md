---
date: "2025-09-29"
date_aired: ""
slug: "گلهای-رنگارنگ/۵۳۹"
program_type: "گلهای-رنگارنگ"
program_number: "۵۳۹"
dastgah: "شور"
singers: ["اکبر گلپایگانی", "الهه"]
players: ["همایون خرم","امیرناصر افتتاح","مجید نجاحی"]
announcers: ["آذر پژوهش"]
composers: ["همایون خرم"]
poets: ["همای شیرازی","حسین منزوی", "عبید زاکانی","ایرج دهقان","امیری فیروزکوهی","طبیب اصفهانی"]
draft: false
---

(عبید زاکانی)

جفا مکن که جفا رسم دل‌ربایی نیست  
جدا مشو که مرا طاقت جدایی نیست  
وفا نمودن و برگشتن و جفا کردن  
طریق یاری و آیین دل‌ربایی نیست  

---

(امیری فیروزکوهی)

دلم ز دوری هر بی‌وفا چرا سوزد  
چرا شرار محبت همی مرا سوزد  
چه آتشی است جدایی، که پاره‌های دلم  
ز هر شراره‌ی گرمش جداجدا سوزد  
دلم ز دوری هر بی‌وفا چرا سوزد  
چرا شرار محبت همی مرا سوزد  
برای خلق خدا هر چه سوختیم چو شمع  
نیافتیم کسی را که بهر ما سوزد  
دلم ز دوری هر بی وفا چرا سوزد  
چرا شرار محبت همی مرا سوزد

---

(همای شیرازی)

بی دل و خسته در این شهرم و دلداری نیست  
غم دل با که توان گفت که غمخواری نیست  
شب به بالین من خسته به غیر از غم دوست  
ز آشنایان کهن یار و پرستاری نیست

---

(ایرج دهقان)

شکست عهد من و گفت هر چه بود گذشت  
به گریه گفتمش آری ولی چه زود گذشت  
بهار بود و تو بودی و عشق بود و امید  
بهار رفت و تو رفتی و هر چه بود گذشت

---
 
(طبیب اصفهانی)

غمت در نهان خانۀ دل نشیند  
به نازی که لیلی به محمل نشیند  
به دنبال محمل چنان زار گریم  
که از گریه ام ناقه در گل نشیند  
پی ناقه اش افتم آهسته ترسم  
غباری به دامان محمل نشیند  
مرنجان دلم را که این مرغ وحشی  
ز بامی که برخاست مشکل نشیند

---

(حسین منزوی)

ای غنچۀ دمیدۀ من یک دهن بخند  
خورشید من ستارۀ من باغ من بخند  
افسرده خنده بر لب گل پیش روی تو  
ای خرمن شکوفه و گل ای چمن بخند  
ای گرم پوی گرم تر از رقص گل برقص  
ای خوب روی خوب تر از نسترن بخند  
تا خون نور در رگ شب های من دود  
یک لحظه ای سپیده سیمین بدن بخند

---