---
date: "2019-09-25"
date_aired: ""
slug: "گلهای-رنگارنگ/۲۲۴ب"
program_type: "گلهای-رنگارنگ"
program_number: '۲۲۴ب'
dastgah: 'بیات اصفهان'
singers: ["بنان"]
players: ["جواد معروفی"]
composer: ["روح‌الله خالقی"]
announcers: ["روشنک"]
poets: ["مشرقی تبریزی", "امیری فیروزکوهی", "حسنعلی رفیعا", "صائب تبریزی", "حافظ", "بیژن ترقی"]
audio_url: https://golhaprogram.com/wp-content/uploads/2019/09/GR_224B_Banan.mp3
draft: false
---

(مشرقی تبریزی)  

ندانم تا چه خوردستم من امروز  
که بس آشفته و مستم من امروز  
ز خود بگسستم و از هر دو عالم  
به وصل دوست پیوستم من امروز  

============================================  

(امیری فیروزکوهی)  

نشسته در دل خاکم به یاد دوست هنوز  
دلِ گداخته را آرزوی اوست هنوز  
ز بیم خوی تو رازم نهفته ماند به دل  
در این صدف گوهر از پاس آبروست هنوز  
نه عشق آینه‌رویی، نه ذوق هم‌سخنی  
عجب كه طوطی ما گرم گفتگوست هنوز  

============================================  

(بیژن ترقی)  

تا بهار دلنشین آمده سوی چمن  
ای بهار آرزو، بر سرم سایه فكن  
چون نسیم نوبهار، بر آشیانم کن گذر  
تا که گلباران شود، کلبه‌ی ویران من  
تا بهار زندگی آمد، بیا آرام جان  
تا نسیم از سوی گل آمد، بیا دامن‌کشان  
چون سپندم بر سر، آتش نشان، بنشین دمی  
چون سرشکم در کنار، بنشین، نشان سوز نهان  
تا بهار دلنشین، آمده سوی چمن  
ای بهار آرزو، بر سرم سایه فکن  
چون نسیم نوبهار، بر آشیانم کن گذر  
تا که گلباران شود، کلبه‌ی ویران من  
بازآ ببین در حیرتم، بشکن سکوت خلوتم  
چون لاله‌ی تنها ببین، بر چهره داغ حسرتم  
ای روی تو آیینه‌ام، عشقت غم دیرینه‌ام  
بازآ چو گل در این بهار، سر را بنه بر سینه‌ام  

============================================  

(حسنعلی رفیعا)  

ما را غرض به جز رخ گل از بهار چیست  
خوش‌تر به روزگار، ز دیدار یار نیست  
یک روز عمر دیدنت ای گل غنیمت است  
روزی که بی تو می‌گذرد، روزگار نیست  
ساقی بریز باده و می نوش و غم مخور  
که امروز را به روز دگر اعتبار نیست  
دوشینه می‌گذشت عَسَس از کنار شهر  
می‌گفت زیر لب که کسی هوشیار نیست  
دست طلب به پیش فرومایگان مَبَر  
ما را امید جز کَرَم کردگار نیست  

============================================  

(صائب تبریزی)  

تو اهل صحبت دل نیستی، چه می‌دانی  
که سر به جیب کشیدن چه عالمی دارد  

============================================  

(حافظ شیرازی)  

شادی یار پری‌چهره بده باده‌ی ناب  
که می لعل دوای دل غمگین آمد  
