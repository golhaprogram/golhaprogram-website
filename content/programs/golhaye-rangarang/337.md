---
date: "2019-08-18"
date_aired: ""
slug: "گلهای-رنگارنگ/۳۳۷"
program_type: "گلهای-رنگارنگ"
program_number: '۳۳۷'
dastgah: 'سه‌گاه'
singers: ["الهه", "حسین قوامی"]
players: ["جواد معروفی", "مجید نجاحی"]
poets: ["معینی کرمانشاهی", "فخرالدین عراقی", "مهدی سهیلی"]
announcers: ["آذر پژوهش"]
draft: false
---

(فخرالدین عراقی)  

همه‌شب بر آستانت، شده کار من گدایی  
به خدا که این گدایی، ندهم به پادشاهی  

---  

(معینی کرمانشاهی)  

باز آمد، باز آمد، گل من به چمن باز آمد  
تو ببین که به صد ناز آمد  
آتش‌خو، مُشکین‌مو  
چون نرگس، خندان‌رو  
آن سرو طناز آمد  
نوشین‌لب، سیمین‌بر  
نگهش به دلم شور افکند  
شب من شد از آن مَه روشن  
رخسارش، جان‌پرور  
چشمانش، افسونگر  
رویش خندان چون گلشن  

---  

(مهدی سهیلی)  

نشاط‌انگیز و ماتم‌زایی ای عشق  
عجب رسواکن و رسوایی ای عشق  
خوشا عشق و خوشا ناکامی عشق  
خوشا رسوایی و بدنامی عشق  
خوشا بر جان من هر شام و هر روز  
همه درد و همه داغ و همه سوز  
خوشا عاشق شدن، اما جدایی  
خوشا عشق و نوای بینوایی  
نشاط‌انگیز و ماتم‌زایی ای عشق  
عجب رسواکن و رسوایی ای عشق  
اگر دستت به کامی جرعه ریزد  
بیفتد مست و دیگر برنخیزد  
چه دل‌هایی ز تو دریای خون است  
چه سرها از تو صحرای جنون است  
یکی را بر مراد دل رسانی  
یکی را در غم و حسرت نشانی  
خوشا آن‌کس که جانش از تو سوزد  
چو شمعی پای تا سر برفروزد  
خوشا عشق و خوشا ناکامی عشق  
خوشا رسوایی و بدنامی عشق  
خوشا بر جان من هر شام و هر روز  
همه درد و همه داغ و همه سوز  
خوشا عاشق شدن، اما جدایی  
خوشا عشق و نوای بی‌نوایی  
در این آتش هر آن‌کس بیشتر سوخت  
چراغش در جهان بهتر برافروخت  
