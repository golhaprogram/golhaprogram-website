---
date: "2025-09-14"
date_aired: ""
slug: "گلهای-رنگارنگ/۵۵۹"
program_type: "گلهای-رنگارنگ"
program_number: "۵۵۹"
dastgah: "ماهور"
singers: ["جمال وفایی","عهدیه"]
players: ["حبیب‌الله بدیعی","جهانگیر ملک"]
composers: ["سیدمحمد میرنقیبی"]
announcers: ["آذر پژوهش"]
poets: ["ابراهیم صهبا", "پژمان بختیاری"]
draft: false
---

(پژمان بختیاری)

وطن داشت حاجت به ارزنده‌شاهی  
كه رهبر شود جمله ایرانیان را  
به نام ایزدان تاج ایران خدایی  
به سر بود فرخنده‌شاهی جوان را  
صبور و جوان‌مرد، خوش‌خوی و عادل  
كه رنگی دگر داد كاخ كیان را  
نه عشرت‌پرست و نه نازآفریده  
نه گستاخ‌روی، آشكار و نهان را  
زبان‌بین دانا، زبان‌دار نیكو  
فروبسته از گفته‌ی ناخوش، زبان را

---

(ابراهیم صهبا)

جنب و جوشی دگر امروز در ایران باشد  
مردمان را دل شاد و لب خندان باشد  
سال كوروش بود امسال و بود سال بزرگ  
زآنكه بر نام شهی مظهر احسان باشد  
تخت جمشید كنون جلوه‌ی دیگر دارد  
كه از آن شوكت دیرینه نمایان باشد  
میزبانی كند از جمله سران عالم  
زآنكه شایسته‌ی مهمانی شاهان باشد  
شاد ازین ملك جوان است كه در موسم مهر  
جشن شاهنشهی كشور ایران باشد  

---

(پژمان بختیاری)

روزی دو، جان آدمی از دست آدمی  
می‌خورد خون دل، چو نمی‌دید مردمی  
روزی كه افتخار شهان انتقام بود  
یغمای عام در پی كشتار عام بود  
آن روز دست كورش بر لوح سرنوشت  
فرمان روح‌بخش حقوق بشر نوشت  
دین و زبان و سنت و ماوی و كسب و كار  
آزاد شد ز مردم هر شهر و هر دیار  
فخر است نام فرخ كوروش كه روزگار  
گوید كه نام نامی او جاودان به جاست  
فرزند وی خجسته محمدرضا كز او  
ایران به‌جاست تا كه بلند‌آسمان به‌جاست  
فرخنده‌آریامهر، آن شاه دادگر  
كز او بسی مآثر دولت‌نشان به‌جاست

---