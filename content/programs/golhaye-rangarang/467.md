---
date: "2025-12-16"
date_aired: ""
slug: "گلهای-رنگارنگ/۴۶۷"
program_type: "گلهای-رنگارنگ"
program_number: "۴۶۷"
dastgah: "ماهور"
singers: ["سیما بینا","ایرج"]
players: ["همایون خرم", "امیرناصر افتتاح","رضا ورزنده","لطف‌الله مجد"]
composers: ["مهدی خالدی"]
arrangers: ["جواد معروفی"]
announcers: ["آذر پژوهش"]
poets: ["پژمان بختیاری", "پرتو بیضایی", "طبیب اصفهانی","ادیب شیرازی","ابوالحسن ورزی"]
draft: false
---

(ادیب شیرازی)

چه جرم رفت که سوی منت نگاهی نیست  
مرا به عشق تو غیر از وفا گناهی نیست  

برو ز آه دل دردمندم ایمن باش  
که از جفای تو او را مجال آهی نیست  

نشسته بر سر راه تو دادخواهانند  
ولی تو را نظری سوی داد خواهی نیست  

---

(پژمان بختیاری)

بیا ساقی که از رویت مرا آشفته تر بینی به عالم بی خبر بینی  
بیا ساقی که در چشمم خوش تر از فرزینی بهتر از هر جانی  

دل آرام و غنیمت دان لطف زندگانی را  
می و عشق و جوانی را  

فلک هر دم به رنگین آ در آید این سودایی  
تو با این شور و زیبایی لطف و رعنایی وان دلآرای  

به مسکینان روا داری ستمکاری  
من از عشقت در این سودا  

عزیز من چه دیدم جز خواری  
از این عاشق از این بی دل چه می خواهی نمی دانم  

ولیکن من تو را جویم جا دارد  
غم عشقت بر جسمم بر جانم  

---

(طبیب اصفهانی)

منزل بسی دور و به پا ما را شکسته خارها  
واماندگان را مهلتی ای کاروان سالارها  

هرکس که در این کاروان فهمد زبان عشق را  
داند که در بانگ جرس پنهان بود گفتارها  

---

(ابوالحسن ورزی)

بر من از جور تو هر چند که بیداد رود  
چون رخ خوب تو بینم همه از یاد رود  

گره از طرّۀ مشکین مگشا پیش صبا  
عمر صد دل شده مپسند که بر باد رود  

تا به کی عاشق مهجور به امید وصال  
به سر کوی تو شاد آید ناشاد رود  

---

(پرتو بیضایی)

عالم از ما نغمه پردازند و خاموشیم ما  
مردم از ما هوشیارانند و مدهوشیم ما  

هیچکس ما را نمی آرد بخاطر ای عجب  
یاد عالم می کنیم اما فراموشیم ما  

---