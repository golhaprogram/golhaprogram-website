---
date: "2021-03-25"
date_aired: ""
slug: "گلهای-رنگارنگ/۴۱۶"
program_type: "گلهای-رنگارنگ"
program_number: "۴۱۶"
dastgah: "بیات اصفهان"
singers: ["سیما بینا", "ایرج"]
players: ["پرویز یاحقی", "جواد معروفی"]
composers: ["مهدی مفتاح"]
announcers: ["آذر پژوهش"]
poets: ["بهادر یگانه", "مجد همگر یزدی", "امیرخسرو دهلوی", "ملا محسن فیض کاشانی", "سید حسن غزنوی"]
draft: false
---

(مجد همگر یزدی)  

یا آن دل گم‌گشته به من باز رسانید  
یا جان ز تن‌رفته به تن باز رسانید  

============================================  

(بهادر یگانه)  

ز داغ دل چون لاله‌ای، در میان خون نشسته‌ام  
ز سوز غم چون غنچه‌ای، خنده را به لب شکسته‌ام  
آه من چنان شعله‌ای رود سوی آسمان، وای  
اشک من ز پرده برون کند قصه‌ی نهان، وای، وای  
ز داغ دل چون لاله‌ای، در میان خون نشسته‌ام  
ز سوز غم چون غنچه‌ای، خنده را به لب شکسته‌ام  
وفای من شد گناه من، گواه من اشک و آه من  
چو شمعی که در شام غم سوزد، به شب‌های هجران دلم سوزد  
نه عشقی شد شمع راه من، نه آغوشی شد پناه من  
وفای من شد گناه من، گواه من اشک و آه من  
دلم با غم عالمی دارد، از فغان من شعله بارد  
چو بانگ نی به سینه‌ام، فغان را شکستم  
چو جام می به موج خون، ز حسرت نشستم  

============================================  

(مجد همگر یزدی)  

یا جان بستانید ز من، دیر مپایید  
یا یار مرا زود به من باز رسانید  
بی سرو قدش جلوه ندارد چمن جان  
آن سرو روان را به چمن باز رسانید  

============================================  

(امیرخسرو دهلوی)  

جان ز تن بردی و در جانی هنوز  
دردها دادی و درمانی هنوز  
هر دو عالم قیمت خود گفته‌ای  
نرخ بالا کن که ارزانی هنوز  

============================================  

(ملا محسن فیض کاشانی)  

یاران می‌ام ز بهر خدا در سبو کنید  
آلوده‌ی غمم به می‌ام شستشو کنید  
بیمار چون شوم ببریدم به میکده  
از بهر صحتّم به خم می فرو کنید  
دُردی‌کشان ز هم چو بپاشد وجود من  
در گردن شما که ز خاکم سبو کنید  

============================================  

(سید حسن غزنوی)  

رفتیم و گرانی ز وصالت بردیم  
در دیده نمونه‌ی جمالت بردیم  
تا مونس هر دو، یادگاری باشد  
دل را به تو دادیم و خیالت بردیم  
