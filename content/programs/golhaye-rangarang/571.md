---
date: "2025-09-09"
date_aired: ""
slug: "گلهای-رنگارنگ/۵۷۱"
program_type: "گلهای-رنگارنگ"
program_number: "۵۷۱"
dastgah: "بیات اصفهان"
singers: ["عبدالوهاب شهیدی","رویا"]
players: ["همایون خرم", "جهانگیر ملک","مجید نجاحی"]
announcers: ["فیروزه امیرمعز"]
composers: ["همایون خرم"]
poets: ["ملک‌الشعرای بهار","قاآنی شیرازی","بهادر یگانه","نسیم اردکانی","داوری شیرازی"]
draft: false
---


(قاآنی شیرازی)  

عید آمد و آفاق پر از برگ و نوا كرد
مرغان چمن را ز طرب نغمه‌سرا كرد  
الحمد، خدا را كه در این عید دل‌افروز  
هر وعده كه اقبال به ما كرد، وفا كرد  
باری چه دهم شرح در آمد بتم از در  
آهنگ وفا، قصد صفا، ترك جفا كرد  
گه رقص و گهی وجد و گهی خشم و گهی ناز  
الحق نتوان گفت كه از عشوه چه‌ها كرد  

---

(بهادر یگانه)

من چراغ بی‌فروغم، در شب تاریك غم  
بر لب سرد جوانی، خنده‌ی بی‌حاصلم  
ای خدا، گر آفریدی، پس چرا رنجم دهی  
جای شادی داغ غم بر این دل تنگم نهی  
آه، به دل تا كی خدایا، دهم امید فردا  
سراپای وجودم غم گرفته  
دلم در سینه‌ام ماتم گرفته  
چو او چون من، ز یار خود جدا كو  
ز دردم با خبر وی را خدا كو  
نصیب من ز هستی به جز رنج و فنا كو  
برگ خشك آتش‌زده‌ام، گل پریشان‌شده‌ام  
جانم از زندگی خسته شده  
هر دری را زدم بسته شده  
منم كه تنها شده‌ام، اسیر غم‌ها  

---

(ملک‌الشعرای بهار)


رسید موكب نوروز و چشم فتنه غنود  
درود باد، بر این موكب خجسته درود  
كنون كه بر شد آواز مرغ از بر مرگ  
شنید باید آواز رود بر لب رود  
همه به چیزی شادند و خرّمند و كنون  
مرا به خرمی ملوك شاد باید بود  

---

(نسیم اردکانی)

امید مهر، از آن ماه مشك‌بو دارم  
وفا ز گل، ثمر از سرو، آرزو دارم  
سیاه‌روزی و بی.تابی و پریشانی  
به یادگار از آن زلف مشك‌بو دارم  
كسی كه روی تو را دیده نیك می‌داند  
كه در دل این همه حسرت من از چه‌رو دارم  
شكایت من از او ناسپاسی است، نسیم  
كه هر چه دارم از آن ماه مشك‌بو دارم

---

(سعدی)

خفتن عاشق یكی است، بر سر دیبا و خار  
چون نتواند كشید، دست در آغوش یار  
گر دگری را شكیب، هست ز دیدار دوست  
من نتوانم گرفت بر سر آتش قرار  
خیز و غنیمت شمار، جنبش باد بهار  
ناله‌ی موزون مرغ، بوی خوش لاله‌زار  
روز بهار است خیز، تا به تماشا رویم  
تكیه بر ایام نیست، تا دگر آید بهار  
مطرب یاران بگوی، این غزل دل‌پذیر  
ساقی مجلس بیار آن قدح غمگسار  
خفتن عاشق یكی است، بر سر دیبا و خار  
چون نتواند كشید، دست در آغوش یار  

---

(داوری شیرازی)

عید آمد و زینت یافت، باغ از گل و ریحان‌ها  
آواز طرب برداشت، بلبل به گلستان‌ها  
وقت است كه مِی‌خواران، از باغ برون آیند  
بنهفته گل و سنبل، در جیب گریبان‌ها  
وقت است كه پوشد كوه، از سبزه‌ی نورسته  
پیراهن زنگاری، آویخته دامن‌ها  
وقت است كه بگدازد، برف از شرر خورشید  
وز كوه گذارد سیل، سر سوی بیابان‌ها

---

