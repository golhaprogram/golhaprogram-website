---
date: "2019-08-23"
date_aired: ""
slug: "گلهای-رنگارنگ/۳۳۳"
program_type: "گلهای-رنگارنگ"
program_number: '۳۳۳'
dastgah: 'بیات اصفهان'
singers: ["مرضیه", "حسین قوامی"]
players: ["روح‌الله خالقی", "مجید نجاحی"]
composers: ["علی‌اکبر شیدا", "درویش‌خان"]
arrangers: ["بهرام صمیمی"]
poets: ["فروغی بسطامی", "علی‌اکبر شیدا", "حافظ"]
announcers: ["روشنک"]
draft: false
---

(فروغی بسطامی)  

شیوه‌ی نوشین‌لبان، چهره نشان دادن است  
پیشه‌ی اهل نظر، دیدن و جان دادن است  
چون به لبش می‌رسی، جان بده و دم مزن  
نرخ چنین گوهری، نقد روان دادن است  

---  

(علی‌اکبر شیدا)  

با ما بی‌وفا تو که نبودی  
پر جور و جفا تو که نبودی  
دور از دل ما تو که نبودی  
بی مهر و وفا تو که نبودی  
من از دست غمت حبیبم  
كه مشکل ببرم جان  

---  

(حافظ)  

گلبرگ را به سنبل مُشکین نقاب کن  
یعنی كه رخ بپوش و جهانی خراب کن  
بگشا به عشوه نرگس مست خراب را  
از رشک، چشم نرگس رعنا پر آب کن  

---  

(حافظ)  

صبح است ساقیا، قدحی پر شراب کن  
دور فلک درنگ ندارد شتاب کن  
زان پیشتر که عالم فانی شود خراب  
ما را ز جام باده‌ی گلگون خراب کن  
ایام گل چو عمر به رفتن شتاب کرد  
ساقی به دور باده‌ی گلگون شتاب کن  
خورشید مِی ز مشرق ساغر طلوع کرد  
گر برگ عیش می‌طلبی ترک خواب كن  
کار صواب باده‌پرستی است، حافظا  
بر خیز و روی عزم به کار صواب کن  
صبح است ساقیا قدحی پر شراب کن  
دور فلك درنگ ندارد شتاب کن  

---  

(حافظ)  

ما سرخوشیم و باده‌ی ما در پیاله کن  
بدمست را به غمزه‌ی ساقی حواله کن  
در جام ما باده‌ی چون آفتاب ریز  
بر روی روز، سنبل شب را کُلاله کن  
