---
date: "2025-10-27"
date_aired: ""
slug: "گلهای-رنگارنگ/۵۰۶"
program_type: "گلهای-رنگارنگ"
program_number: "۵۰۶"
dastgah: "همایون"
singers: ["هایده", "حسین قوامی"]
players: ["جهانگیر ملک","حبیب‌الله بدیعی","مجید نجاحی"]
announcers: ["آذر پژوهش"]
composers: ["علی‌اکبر شیدا"]
poets: ["سعدی", "پرویز ناتل خانلری", "پژمان بختیاری"]
draft: false
---

(سعدی)

صبح امروز خدایا چه مبارك بدمید  
كه همی از نفسش بوى عبیر آمد و عود  
گر كسی شكر گزاری كند این نعمت را  
نتواند كه همه عمر برآید ز سجود  
هیچ خواهنده نماند از كف خیرش محروم  
هیچ درمانده نرفت از در فیضش مردود  
حسرت مادر گیتی همه وقت آن بوده است  
كه بزاید چو تو فرزند مبارك مولود  

---

(پژمان بختیاری)

ای نشاط‌افزا بیا ای خوش‌تر از رویا بیا  
ای عبادتگاه عشق و آرزوی ما بیا  

وقت رفتن وعده باز آمدن دادی مرا  
یا مكن با وعده ای امیدوارم یا بیا  

بسترم سرد است و من تنها و شب ها بس دراز  
یك شب آخر ای حرارت بخش جان تنها بیا  

بی تو بی عشق تو بی دیدار جان افروز تو  
جان گرانی می كند بر سینه ام جانا بیا  

با همه گردن كشی تسلیم سودای توام  
تند خو شو ناسزا گو جور كن اما بیا  

---

(سعدی)

آن كه هلاك من همی خواهد و من سلامتش  
هر چه كند به دلبری كس نكند ملامتش  

میوه نمی دهد به كس باغ تفرج است و بس  
جز به نظر نمی رسد سیب درخت قامتش  

---

(سعدی)

آمدمت که بنگرم باز نظر به خود کنم  
سیر نمی شود نظر بس كه لطیف منظری  
پیش تو داوری برم از تو كه خصم و داوری  
هرچه كنی به كار من جان منی نگار من

---