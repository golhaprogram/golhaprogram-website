---
date: "2025-10-27"
date_aired: ""
slug: "گلهای-رنگارنگ/۵۰۶"
program_type: "گلهای-رنگارنگ"
program_number: "۵۰۶"
dastgah: "همایون"
singers: ["هایده", "حسین قوامی"]
players: ["جهانگیر ملک","حبیب‌الله بدیعی","مجید نجاحی"]
announcers: ["آذر پژوهش"]
composers: ["علی‌اکبر شیدا"]
poets: ["سعدی", "پرویز ناتل خانلری", "پژمان بختیاری"]
draft: false
---

(سعدی)

صبح امروز خدایا چه مبارک بدمید  
که همی از نفسش بوى عبیر آمد و عود  
گر کسی شکر گزاری کند این نعمت را  
نتواند که همه عمر برآید ز سجود  
هیچ خواهنده نماند از کف خیرش محروم  
هیچ درمانده نرفت از در فیضش مردود  
حسرت مادر گیتی همه وقت آن بوده است  
که بزاید چو تو فرزند مبارک مولود  

---

(پژمان بختیاری)

ای نشاط‌افزا بیا ای خوش‌تر از رویا بیا  
ای عبادتگاه عشق و آرزوی ما بیا  

وقت رفتن وعده باز آمدن دادی مرا  
یا مکن با وعده ای امیدوارم یا بیا  

بسترم سرد است و من تنها و شب ها بس دراز  
یک شب آخر ای حرارت بخش جان تنها بیا  

بی تو بی عشق تو بی دیدار جان افروز تو  
جان گرانی می کند بر سینه ام جانا بیا  

با همه گردن کشی تسلیم سودای توام  
تند خو شو ناسزا گو جور کن اما بیا  

---

(سعدی)

آن که هلاک من همی خواهد و من سلامتش  
هر چه کند به دلبری کس نکند ملامتش  

میوه نمی دهد به کس باغ تفرج است و بس  
جز به نظر نمی رسد سیب درخت قامتش  

---

(سعدی)

آمدمت که بنگرم باز نظر به خود کنم  
سیر نمی شود نظر بس که لطیف منظری  
پیش تو داوری برم از تو که خصم و داوری  
هرچه کنی به کار من جان منی نگار من

---