---
date: "2019-09-24"
date_aired: ""
slug: "گلهای-رنگارنگ/۲۱۸"
program_type: "گلهای-رنگارنگ"
program_number: '۲۱۸'
dastgah: 'ابوعطا'
singers: ["مرضیه", "حسین قوامی"]
players: ["مرتضی محجوبی", "لطف‌الله مجد"]
announcers: ["کوکب پرنیان"]
poets: ["فروغی بسطامی", "فرهنگ شیرازی", "رهی معیری"]
draft: false
---

(فروغی بسطامی)  

در خلوتی که ره نیست پیغمبر صبا را  
آنجا که میرساند پیغام‌های ما را  
شاها بسوی خصمت تیر دعا فکندم  
از کردگار خواهم تاثیر این دعا را  

---  

(فروغی بسطامی)  

امروز ندارم غم فردای قیامت  
کافروخته‌ رخ آمد و افراخته‌قامت  

---  

(فرهنگ شیرازی)  

از سر کوی تو گیرم که روم جای دگر  
کو دلی تا بسپارم به دل‌آرای دگر  
عاقبت از سر کوی تو برون باید رفت  
گیرم امروز دگر ماندم و فردای دگر  
عاشقان را طرب از باده‌ی انگوری نیست  
هست مستان تو را نشئه ز صهبای دگر  
راه پنهانی میخانه نداند همه‌کس  
جز من و زاهد و رند و دو سه رسوای دگر  

---  

(رهی معیری)  

دارم غم جانکاهی، شب‌های سیاهی، دور از رخ ماهی  
نه یار و نه همراهی، جز قطره‌ی اشکی، جز شعله‌ی آهی  
با سوز محبت، چه کند دل، چه کند دل؟  
با آتش حسرت، چه کند دل، چه کند دل؟  
می‌سوزم و می‌نالم، با حال تباهی  
نابرده نصیبی، ناکرده گناهی  
ای راحت جان، چاره‌ی من کن، به پیامی، به نگاهی  
ز غم جانم آمد بر لب، بر دل زارم ای شب، تو گواهی  
نه یار و نه همراهی، جز قطره‌ی اشکی، جز شعله‌ی آهی  
