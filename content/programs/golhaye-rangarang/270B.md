---
date: "2020-12-26"
date_aired: ""
slug: "گلهای-رنگارنگ/۲۷۰ب"
program_type: "گلهای-رنگارنگ" 
program_number: '۲۷۰ب'
dastgah: 'همایون'
singers: ["پروین", "عبدالوهاب شهیدی"]
players: ["جواد معروفی", "جلیل شهناز", "امیرناصر افتتاح"]
composers: []
announcers: ["آذر پژوهش"]
poets: ["سعدی", "اثیرالدین اخسیکتی", "سید حسن غزنوی", "آبانی تهرانی"]
audio_url: https://golhaprogram.com/wp-content/uploads/2020/12/GR_270b.mp3
draft: false
---

(سعدی)  

دانمت آستین چرا پیش جمال می‌بری  
رسم بود کز آدمی روی نهان کند پری  
آمدمت که بنگرم، باز نظر به خود کنم  
سیر نمی‌شود نظر، بس که لطیف منظری  
هرچه کنی به کار من، جان منی و یار من  
پیش که داوری برند، از تو که خصم داوری  
سعدی اگر هلاک شد، عمر تو باد و دوستان  
عاشق زار خویش را گر بکشی چه غم خوری  

============================================  

(اثیرالدین اخسیکتی)  

بر ما رقم خطاپرستی همه هست  
ناکامی و عشق و تنگ‌دستی همه هست  
با این همه در میانه مقصود تویی  
جای گله نیست، چون تو هستی همه هست  

============================================  

(اثیرالدین اخسیکتی)  

ایزد دلکی مهرفزایت بدهاد  
زین به نظری به این گدایت بدهاد  
خوبی و خوشی و دل‌فریبی و جمال  
داری همه جز وفا، خدایت بدهاد  

============================================  

(سید حسن غزنوی)  

از جان که نداشت هیچ سودم تو بهی  
وز دل که فرو گذاشت زودم تو بهی  
از دیده که نقش تو نمودم تو بهی  
دیدم همه را و آزمودم تو بهی  

============================================  

(آبانی تهرانی)  

زان دم که افتاد بر آن یار دیده‌ام  
شد بهره‌ور ز دولت دیدار دیده‌ام  
با جلوه‌ی جمال تو ای نوبهار حسن  
شد بی‌نیاز از گل و گل‌زار دیده‌ام  
آیم ز شوق بر سر راهت هزار بار  
تا افتد به روی تو یک بار دیده‌ام  
از طره‌ی تو و دل خود یاد می‌کنم  
هر جا فتد به مرغ گرفتار دیده‌ام  
