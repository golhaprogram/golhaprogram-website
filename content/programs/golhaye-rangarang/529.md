---
date: "2025-10-08"
date_aired: ""
slug: "گلهای-رنگارنگ/۵۲۹"
program_type: "گلهای-رنگارنگ"
program_number: "۵۲۹"
dastgah: "بیات اصفهان"
singers: ["محمودی خوانساری","مهستی"]
players: ["اسدالله ملک","جلیل شهناز"]
announcers: ["روشنک"]
composers: ["اسدالله ملک"]
arrangers: ["جواد معروفی"]
poets: ["مجمر زواره‌ای","هما میرافشار","پژمان بختیاری","مشتاق اصفهانی"]
draft: false
---

(مشتاق اصفهانی)

به ناله‌ صبح‌دمم بلبل خوش‌الحان گفت  
كه از جفای گل آن می‌كشم كه نتوان گفت  
به گوش جان، دلم این نكته دوش پنهان گفت  
غمی است عشق، كه نتوان شنید و نتوان گفت  

---

(هما میرافشار)

ای فلك، بی آشیان، تنهای تنها مانده‌ام، دیگر چه خواهی  
خسته و بی هم‌زبان، در سیل غم‌ها مانده‌ام، دیگر چه خواهی  
زندگی زندان شده، غم در دلم مهمان شده  
دل دگر در سینه‌ام، از بار غم ویران شده  
در سكوت شب، تنها پناه من، باشد دل دیوانه‌ای  
من اسیر دل، این دل به دام غم، در گوشه‌ی میخانه‌‌ای  
از دل من جدا، غم نشد یك زمان  
هر شبی تا سحر، با دلم هم‌زبان  
ای فلك، آتش به جانم، بر دلِ نامهربانم  
زیر و رو گردی الهی، از دلم دیگر چه خواهی  
چشم گریان مرا، هرشب تماشا می‌كنی  
هركجا پنهان شوم، بازم تو پیدا می‌كنی  
عمری بلای من، بندی به پای من، هستی‌ شده  
هرچه می‌خواهی بكن، با دل دیوانه‌ام، ای فلک، ای فلک  
گر نمی‌دانی بدان، ساكن میخانه‌ام، ای فلک، ای فلک  
ای فلك، بی آشیان، تنهای تنها مانده‌ام، دیگر چه خواهی  

---

(مشتاق اصفهانی)

جگرخراش از آن شد صفیر مرغ اسیر  
كه هرچه گفت ز محرومی گلستان گفت  
كسی كه سر زد از او راز عشق، فرقی نیست  
گر آشكار نگفت این حدیث، پنهان گفت  

---

(پژمان بختیاری)

دل ز شوق گریه‌ای مستانه می‌سوزد مرا  
عاقلان دستی، كه این دیوانه می‌سوزد مرا  
آتش دوزخ نسوزاند دل بی‌درد را  
ساقی مجلس به یك پیمانه می‌سوزد مرا  
عاقلان را مرگ مجنون بی‌تفاوت بود لیك  
قصه‌گو با نقل آن افسانه می‌سوزد مرا  
خار خشكم، شاخ بی‌برگم، نمی‌دانم ولی  
خویش می‌سوزد مرا، بیگانه می‌سوزد مرا  

---

(مجمر زواره‌ای)

نگذاشت كه بر روی تو افتد نظر ما  
دیدی كه چه‌ها كرد به ما چشم تر ما  
احوال دل سوخته دل‌سوخته داند  
از شمع بپرسید ز سوز جگر ما  

---