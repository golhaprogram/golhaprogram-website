---
date: "2020-12-25"
date_aired: ""
slug: "گلهای-رنگارنگ/۲۶۷"
program_type: "گلهای-رنگارنگ"
program_number: '۲۶۷'
dastgah: 'بیات اصفهان'
singers: ["بنان"]
players: ["روح‌الله خالقی"]
announcers: ["روشنک"]
poets: ["حافظ"]
audio_url: https://golhaprogram.com/wp-content/uploads/2020/12/GR_267.mp3
draft: false
---

(حافظ)  
دیشب به سيل اشک ره خواب می‌زدم  
نقشی به یاد خط تو بر آب می‌زدم  
روی نگار در نظرم جلوه می‌نمود  
از دور بوسه بر رخ مهتاب می‌زدم  
ابروی یار در نظر و خرقه سوخته  
جامی به‌ یاد گوشه‌ی محراب می‌زدم  
چشمم به روی ساقی و گوشم به قول چنگ  
فالی به چشم و گوش در این باب می‌زدم  
نقش خيال روی تو تا وقت صبح‌دم  
بر کارگاه ديده‌ی بی‌خواب می‌زدم  
هر مرغ فکر کز سر شاخ سخن بجست  
بازش ز طره‌ی تو به مضراب می‌زدم  
ساقی به صوت اين غزلم باده می‌گرفت  
می‌گفتم اين سرود و می ناب می‌زدم  
