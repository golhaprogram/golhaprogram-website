---
date: "2025-10-14"
date_aired: ""
slug: "گلهای-رنگارنگ/۵۲۷"
program_type: "گلهای-رنگارنگ"
program_number: "۵۲۷"
dastgah: "ماهور"
singers: ["محمودی خوانساری","عهدیه"]
players: ["جلیل شهناز","جهانگیر ملک"]
announcers: ["آذر پژوهش"]
composers: ["حسین‌علی ملاح"]
poets: ["خیام","مؤید ثابتی","مسعود سعد سلمان"] 
draft: false
---

(مؤید ثابتی)

در این ناكامی و حسرت، ندارم شكوه‌ای از كس  
كه هرچه دارم از بخت سیاه خویشتن دارم  
نشان من اگر جویی، ز كوی می‌فروشان جو  
كه هرجا باده و جامی است، من آنجا وطن دارم  

---

(خیام)

برخیز و مخور غم جهان گذران  
بنشین و دمی به شادمانی گذران  
در طبع جهان اگر وفایی بودی  
نوبت به تو خود نیامدی از دگران  

---

(خیام)

بر خیز و بیا، بتا برای دل ما  
حل كن به جمال خویشتن مشكل ما  
یك كوزه‌ی می بیار، تا نوش كنیم  
زان پیش، كه كوزه‌ها كنند از گل ما  

---

(مسعود سعد سلمان)

نگار من تویی و یار غمگسار تویی  
وگر بهار نباشد، مرا بهار تویی  
جدا شدی ز كنار من و چنان دانم  
كه شب گرفته مرا تنگ در كنار، تویی  
مباد عمر من و روزگار من بی تو  
كه شادی و طرب و عمر و روزگار تویی  

---

(مؤید ثابتی)

دیری است، تا به دیر مغان جا گرفته‌ایم  
جا در كنار مردم دانا گرفته‌ایم  
از كار این جهان، گره‌ای وا نمی‌شود  
زان‌روی دل ز كار جهان واگرفته‌ایم  
خون می‌خوریم و شادی هر بزم و محفلیم  
این درس را ز ساغر و مینا گرفته‌ایم  
ما را ز حادثات جهان هیچ بیم نیست  
اندر پناه لطف تو مأوا گرفته‌ایم  

---

(مسعود سعد سلمان)

گرچه در ظاهر بوَد لطفی تو را با من ولی  
از تو، چون من عاشقی را، انتظاری دیگر است  
كی رود یاد تو از خاطر كه در وصل و فراق  
از تو در هر گوشه‌ی دل یادگاری دیگر است

---