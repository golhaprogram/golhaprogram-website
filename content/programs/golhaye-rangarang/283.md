---
date: "2021-01-04"
date_aired: ""
slug: "گلهای-رنگارنگ/۲۸۳"
program_type: "گلهای-رنگارنگ"
program_number: "۲۸۳"
dastgah: "ماهور"
singers: ["عبدالوهاب شهیدی"]
players: ["جواد معروفی"]
composers: ["علی‌اکبر شیدا"]
poets: ["علی‌اکبر شیدا", "مولوی", "سعدی"]
announcers: ["روشنک"]
draft: false
---

(مولوی)  

دل برفت از خود چو بر ما آمدی  
اندرآ جانا، که بر جا آمدی  
چون شنیدی ناله‌ی پنهانِ دل  
همچو جان، در جسم پیدا آمدی  

============================================  

(سعدی)  

دل نمانده است که گوی خم چوگان تو نیست  
خصم را پای گریز از سر میدان تو نیست  
تا سر زلف پریشان تو در جمع آمد  
هیچ مجموع ندانم که پریشان تو نیست  
در تو حیرانم و اوصافِ معانی که تو راست  
واندر آن کس که بصر دارد و حیران تو نیست  
گر تو را هست شکیب از من و امکان فراق  
به وصالت که مرا طاقت هجران تو نیست  

============================================  

(مولوی)  

ای بهار سبز و تر شاد آمدی  
وی حیات جان و سر شاد آمدی  
پای خود بر تارک خورشید نِه  
ای تو خورشید و قمر شاد آمدی  

============================================  

(علی‌اکبر شیدا)  

عشق تو آتش جانا، زد بر دل من  
بر باد غم داد عشقت، آب و گِل من  
روی تو چون دید و دل بهتر ز لیلا  
شد بسته زنجیرِ دام، مجنون دل من  
وصل تو مشکل، كه‌اش نیست آسان  
یارب کن آسان، این مشکل من  
دارد نشانِ زلفت، شب‌های بی‌فروغم  
تا پای‌بند عشقت، باشد سلاسل من  
عشق تو آتش جانا، زد بر دل من  
یارب کن آسان این مشکل من  
