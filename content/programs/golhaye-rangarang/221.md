---
date: "2019-09-25"
date_aired: ""
slug: "گلهای-رنگارنگ/۲۲۱"
program_type: "گلهای-رنگارنگ"
program_number: '۲۲۱'
dastgah: 'ابوعطا'
singers: ["مرضیه", "حسین قوامی"]
players: ["مرتضی محجوبی", "لطف‌الله مجد"]
announcers: ["فرنگیس اردلان"]
poets: ["طاهره قره‌العین", "حافظ", "مولوی", "طلوعی اراکی"]
draft: false
---

(طاهره قره‌العین)  

دست قضا چون دل آدم سرشت  
بهر تو در مزرعه‌ی سینه کشت  
عشق تو گردید مرا سرنوشت  
فارغم اکنون ز جهیم و بهشت  
نیست به غیر از تو تمنای من  
چون به سر زلف تو داریم دست  
وز قدح باده‌ی عشق تو مست  
من شده از بهر تو چون ذره پست  
تا تو منی من شده‌ام خودپرست  
سجده‌گه من همه اعضای من  
نیست به غیر از تو تمنای من  

============================================  

(طلوعی اراکی)  

مَکِش ای طبیب رنجم، مده ای حکیم پندم  
که به عشق پای‌بندم، كه بدو دردمندم  
شب و روز اشک‌بارم، كه به هجر او دچارم  
همه عمر بی‌قرارم، که به زلف او به بندم  
چه شود اگر چو چنگم، تو شبی به بَر بگیری  
که چنین نوای عشرت، شنوی ز بندبندم  
به صفای عشق و مستی به تمام مُلک هستی  
غم او بر مرادم، رخ او در پسندم  

============================================  

(حافظ)  

دیده‌ی خوش‌منظر آن، چهره نشان دادن است  
پیشه‌ی اهل نظر، دیدن و جان دادن است  
خواهی اگر وصلِ یار، از غم هجران منال  
زان که وصول بهار، تن به خزان دادن است  

============================================  

(مولانا)  

عاشقان مست‌اند، ما دیوانه‌ایم  
عارفان شمع‌اند، ما پروانه‌ایم  
ما ز عقل خویشتن بیگانه‌ایم  
لاجرم دُردی‌كِش میخانه‌ایم  
در ازل دادند چون جام الست  
تا ابد ما مست آن پیمانه‌ایم  
کس نگردد واقفِ اسرار ما  
چون‌که همچون گنج در ویرانه‌ایم  
