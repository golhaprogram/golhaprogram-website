---
date: "2021-02-14"
date_aired: ""
slug: "گلهای-رنگارنگ/۳۵۱"
program_type: "گلهای-رنگارنگ"
program_number: '۳۵۱'
dastgah: 'نوا'
singers: ["عبدالوهاب شهیدی"]
players: ["روح‌الله خالقی"]
composers: ["علی‌نقی وزیری"]
announcers: ["آذر پژوهش"]
poets: ["محیط طباطبایی", "سعدی", "غزالی مشهدی", "آذر بیگدلی", "یغمای جندقی"]
draft: false
---

(سعدی)  

چه خوش است بوی عشق از نفس نیازمندان  
دل از انتظار خونین، دهن از امید خندان  
نفسی بیا و بنشین، سخنی بگو و بشنو  
که قیامت است چندین سخن از دهان خندان  

---  

(محیط طباطبایی)  

در موسم گل که گلستان  
بندد در کاخ و شبستان  
گیرد ره گردش مستان  
با من تو بیا سوی بستان  
در کنار گلزاری، بیا تا بنشینیم  
زیر شاخ پربرگی، مکانی بگزینیم  
گلشن طبیعت را شکفته ببینیم  
غنچه‌های خندان را ز گلبن بچینیم  
چو بوی محبت ز مویت ببوید  
به اشک مسرت رخ خود بشوید  

---  

(غزالی مشهدی)  

روی بتان گرچه سراسر خوش است  
کشته‌ی آنیم که عاشق‌کش است  

---  

(آذر بیگدلی)  

هر بت رعنا كه جفاکیش‌تر  
میل دل ما سوی او بیشتر  
لاله‌رخان گر همه داغ دل‌اند  
روشنی چشم و چراغ دل‌اند  
مهر و جفاکاری‌شان دل‌فروز  
دیدن و نادیدن‌شان سینه‌سوز  

---  

(یغمای جندقی)  

شد فاش در آفاقم، آوازه به شیدایی  
معروف جهان گشتم، از دولت رسوایی  
خیز ای دل دیوانه، کز بهر تو می‌گردند  
ویرانه به ویرانه، طفلان تماشایی  
وقت است كه خون گردد، بیم است كه خون گریم  
دل از ستم تن‌ها، من از غم تنهایی  
گفتی که شوم سرمست، گیرم به دو بوست دست  
از بهر چه خواهی بست، عهدی که نمی‌پایی  

---  

(آذر بیگدلی)  

خرمی ما غم عشق است و بس  
شادی ما ماتم عشق است و بس  
