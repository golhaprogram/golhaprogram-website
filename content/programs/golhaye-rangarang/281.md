---
date: "2021-01-03"
date_aired: ""
slug: "گلهای-رنگارنگ/۲۸۱"
program_type: "گلهای-رنگارنگ"
program_number: '۲۸۱'
dastgah: 'بیات ترک'
singers: ["پروین", "حسین قوامی"]
players: ["پرویز یاحقی", "حبیب‌الله بدیعی", "جواد معروفی", "احمد عبادی", "مرتضی محجوبی"]
composers: ["درویش‌خان"]
announcers: ["آذر پژوهش"]
poets: ["ملک‌الشعرای بهار", "ابوالقاسم لاهوتی", "رهی معیری", "کمال خجندی"]
draft: false
---

(ملک‌الشعرای بهار)  

گر رقیب آید برِ دلبر من  
جوشد از غیرت دلم در بر من  
مکر و شیادی بود لشکر او  
عشق و آزادی بود لشکر من  
من بی‌پروا را، چه هراس از دشمن  
خدا، خدا، دهد بر دشمن ظفری ما را  
یا که من از خون او، رنگ کنم بستر او  
یا که او از خون من، رنگ کند پیکر من  
دست ازین دسته‌ی شمشیر که در دست من است  
نکِشم تا نکِشد دست، رقیب از سر من  
برچین دامن که گردن ننهیم  
برو ای ابله که ما تن ندهیم  

============================================  

(؟)  

دامن از دست غمت غرقه به خون خواهم کرد  
راز دل را دگر از پرده برون خواهم کرد  
همچو شمعی که به پروانه حکایت‌ها گفت  
عالمی باخبر از سوز درون خواهم کرد  
جای ما گر نبود در دل جانان غم نیست  
خانه اندر دل صحرای جنون خواهم کرد  
زین همه ناله که از هجر تو دارم پیداست  
با وصال لب می‌گون تو چون خواهم کرد  
زاهدا عاشقم، از مِی چه کنی منع مرا  
گر سخن بیش کنی باده فزون خواهم کرد  

============================================  

(ابوالقاسم لاهوتی)  

نشد یک لحظه از یادت جدا دل  
زهی دل، آفرین دل، مرحبا دل  

============================================  

(رهی معیری)  

از نگاهی بر دل نازک نشیند خارها  
خاطر آیینه را آهی مکدر می‌کند  

============================================  

(ابوالقاسم لاهوتی)  

نشد یک لحظه از یادت جدا دل  
زهی دل، آفرین دل، مرحبا دل  
به چشمانت مرا دل مبتلا کرد  
فلاکت دل، مصیبت دل، بلا دل  
بشد خاک و ز کوی‌ات برنخیزد  
زهی ثابت‌قدم دل، باوفا دل  

============================================  

(کمال خجندی)  

در سینه مرا غیر تو هم‌خانه کسی نیست  
ور هست به غیر از دل دیوانه کسی نیست  
زلفت به در دل چه نشسته است چو دل رفت  
این حلقه زدن چیست چو در خانه کسی نیست  
