---
date: "2021-02-01"
date_aired: ""
slug: "گلهای-رنگارنگ/۳۲۶"
program_type: "گلهای-رنگارنگ"
program_number: '۳۲۶'
dastgah: 'ماهور'
singers: ["پوران", "حسین قوامی"]
players: ["مجید نجاحی", "جواد معروفی"]
composers: ["علی‌اکبر شیدا"]
announcers: ["آذر پژوهش", "نورالدین ثابت‌ایمانی"]
lyricists: ["کیومرث وثوقی"]
poets: ["مولوی", "سعدی", "رهی معیری"]
audio_url: https://golhaprogram.com/wp-content/uploads/2021/02/GR_326.mp3
draft: false
---

(مولوی)  

ز رویت دسته‌ی گل می‌توان کرد  
ز مویت شاخ سنبل می‌توان کرد  
دلم صدپاره شد، هر پاره نالان  
که از هر پاره بلبل می‌توان کرد  

============================================  

(سعدی)  

خوشا و خرّما وقت حبیبان  
به بوی صبح و بانگ عندلیبان  
نصیب از عمر دنیا نقد وقت است  
مباش ای هوشمند از بی‌نصیبان  

============================================  

(رهی معیری)  

بهار می‌گذرد، خیز دست دل‌بر گیر  
به پای لاله و گل زندگانی از سر گیر  
کنون که باد صبا چنگ زد به دامن سرو  
تو نیز دامن آن سرو نازپرور گیر  
به یک دو جام اگر در نیامد از پا عقل  
ز دست یار پری‌چهره جامِ دیگر گیر  
ببوس از سر آن سرو سیمین‌تن تا پای  
به پای او چو رسی، این رویه از سر گیر  

بهار می‌گذرد، خیز و دست دل‌بر گیر  
به پای لاله و گل دور عشرت از سر گیر  
کنون که باد بهاری گرفت دامن سرو  
تو نیز دامن آن سرو نازپرور گیر  
به یک دو جام اگر در نیامد از پا عقل  
ز دست یار پری‌چهره جامِ دیگر گیر  
ببوس از سر آن سرو سیم‌تن تا پای  
به پای او چو رسی، کار بوسه از سر گیر  

============================================  

(علی‌اکبر شیدا)  

ای زلف سرکجت  
همه چین‌چین، شکن‌شکن  
مویت برای بستن دل‌ها، رسن‌رسن  
گیسو فشانده بر سر دوش و نهان شدی  
چون یاس نورسی، گل خندان به پیرهن  
هر دم رمیده‌ای، چو یكی کبک و بی تو من  
هر سو دوان‌دوان، به وفایت چمن‌چمن  
داری زکات حُسن و ندانی به کی دهی  
من مستحق‌ام ای شه خوبان، به من، به من  
لطف و احسان، به من، به من  
خوش و شادان، به من، به من  
ما غیر تو اندر دو جهان یار نداریم  
بی روی تو با خلق جهان کار نداریم  
جانم کار نداریم، حبیب کار نداریم  
تویی حبیب من یار، تویی طبیب من یار  
