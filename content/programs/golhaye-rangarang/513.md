---
date: "2025-10-19"
date_aired: ""
slug: "گلهای-رنگارنگ/۵۱۳"
program_type: "گلهای-رنگارنگ" 
program_number: "۵۱۳"
dastgah: "نوا"
singers: ["عهدیه","عبدالوهاب شهیدی","محمودی خوانساری"]
players: ["حبیب‌الله بدیعی", "لطف‌الله مجد"]
announcers: ["فیروزه امیرمعز","رضا معینی"]
composers: ["جواد معروفی"]
arrangers: ["جواد معروفی"]
poets: ["مهستی گنجوی", "پژمان بختیاری", "مجمر زواره‌ای اردستانی اصفهانی", "آذر بیگدلی","علی اشتری","حافظ"]
draft: false
---

(حافظ)

در خرابات مغان نور خدا می‌بینم  
این عجب بین که چه نوری ز کجا می‌بینم  
هردم از روی تو نقشی زندم راه خیال  
به که گویم که در این پرده چه‌ها می‌بینم  
سوز دل، اشک روان، آه سحر، ناله‌ی شب  
این‌همه از نظر لطف شما می‌بینم  
کس ندیده است، ز مشک ختن و نافه چین  
آن‌چه من هر سحر از باد صبا می‌بینم  

---

(آذر بیگدلی)

نیم ز لطف تو نومید اگر خطایی رفت  
گنه ز بنده و بخشایش از خداوند است  
به روز مرگ شنیدم که پیر کنعان گفت  
که دوست، دشمن جان است، اگرچه فرزند است  

---

(علی اشتری)

به كدام دل توانم كه رخ تو باز بینم  
كه به دست غیر دستت به هزار ناز بینم  
لب تلخ جام خوش‌تر، ز دهان نوش‌خندی  
كه به كام دیگرانش پی بوسه باز بینم  
من و كوی می‌فروشان كه ز التفات ساقی  
لب بوسه‌خواه خود را ز تو بی‌نیاز بینم  
به كدام در نهم سر، كه بر آستان این در  
به صفای دل جهانی، همه در نیاز بینم  
دل پاك‌باز ما را، به پریوشی چه حاجت  
كه به كام دیگرانش دل كارساز بینم  

---

(؟)

گر نامه بی‌نام خوشت بوسد زبان خامه را  
آن رو سیاهی بس بود تار و ز محشر نامه را  

---

(پژمان بختیاری)

شبی خندان بود و رویایی، جهان مست از جام زیبایی  
تو در آن شب چون پری بودی، بهشتی از دلبری بودی  
تو ای نوبر باغ هستی، به بوسی چو مستم كردی، كجا رفتی  
تو ای گلشن عشق و مستی، چو دل را به دام آوردی، كجا رفتی  
ای ز جان خوش‌تر، آرزوپرور، كجایی  
جان به جان منی، تو همه جهان منی  
گل عشقم در این عالم تویی تو  
یك نوید گلی تو بهار جان و دلی  
همه عشقم در این عالم تویی تو  
کجا رفت آن چاره‌سازی‌ها، دل نوازی‌ها  
کجا بودیم کج نوایی‌ها، بی‌وفایی‌ها  
خاطر افروزد، خانمان سوزد، آتش تو  
جان به جان منی، تو همه جهان منی  
گل عشقم در این عالم تویی تو  
یك نوید گلی تو، بهار جان و دلی  
همه عشقم در این عالم تویی تو  
نی رنجد خاطرم از چون تو زیبایی  
بخندم بر نامرادی‌ها، شوم مست از جام شادی‌ها  
گر تو خندان‌لب از در درآیی  
جان به جان منی تو، همه جهان منی  
گل عشقم در این عالم تویی تو  
یك نوید گلی تو، بهار جان و دلی  
همه عشقم در این عالم تویی تو  

---

(مجمر اصفهانی)

تو اگر صاحب نوشی و اگر ضارب نیش  
دگران راست که من بی‌خبرم با تو ز خویش  
به چه عضو تو زنم بوسه، نداند چه کند  
به سر سفره‌ی سلطان چو نشیند درویش  
همه در خورد وصال تو و من از همه کم  
همه حیران جمال تو و من از همه بیش  
به رهی می‌روم اما به هزاران امید  
قدمی می‌نهم اما به هزاران تشویش  
آخر این قوم چه خواهند ز جان‌های فگار  
آخر این جمع چه جویند ز جان‌های پریش  

---

(مهستی گنجوی)

در فغانم از دل دیرآشنای خویشتن  
خو گرفتم همچو نی با ناله‌های خویشتن  
جز غم و دردی كه دارد دوستی‌ها با دلم  
یار دلسوزی ندیدم در سرای خویشتن  
من كیم دیوانه‌ای كز جان خریدار غمم  
مرگ را راحت شمارد از برای خویشتن  
آن حبابم كز حیات خویش دل بركنده‌ام  
زان كه خود بر آب می‌بینم بنای خویشتن

---