---
date: "2019-09-17"
date_aired: ""
slug: "گلهای-رنگارنگ/۲۱۳"
program_type: "گلهای-رنگارنگ"
program_number: '۲۱۳'
dastgah: 'همایون'
singers: ["مرضیه"]
players: ["علی تجویدی", "حسین تهرانی"]
announcers: ["روشنک"]
poets: ["معینی کرمانشاهی", "مولوی", "فخرالدین عراقی", "شمس مغربی"]
draft: false
---

(مولانا)  

ای عاشقان، ای عاشقان، من از کجا، عشق از کجا؟  
ای بی‌دلان، ای بی‌دلان، من از کجا، عشق از کجا؟  
شوریده‌ام، شوریده‌ام، از خانمان ببریده‌ام  
عشقش به جان بگزیده‌ام، من از کجا، عشق از کجا؟  
ای مطربان، ای مطربان، بر دف زنید احوال من  
من بی‌دلم، من بی‌دلم، من از کجا، عشق از کجا؟  

============================================  

(شمس مغربی)  

چون درد بود، دوا نمی‌داند عشق  
آسودگی از بلا، نمی‌داند عشق  
چون شعله به هرکجا رسد می‌سوزد  
بیگانه و آشنا نمی‌داند عشق  

============================================  

(فخرالدین عراقی)  

هان! راز دل خسته‌ی ما فاش مکن  
با يار عزيز خويش پرخاش مکن  
آن دل که به هر دو کون سر در نارد  
اکنون که اسير توست رسواش مکن  

============================================  

(معینی کرمانشاهی)  

سرمستم جانا از سودایت سرمستم  
پا بستم ای مه بر گیسویت تا هستم  
گردون یارم، شادی کارم  
که مهربان منی، امید جان منی  
خندان‌رویم، ساغر جویم  
که دل‌ستان منی، امید جان منی  
رسیده از لب تو، باده‌ها به لبم  
دمیده از رخ تو، روشنی به شبم  
شمعی که بُوَد در محفل من، دانی که تویی تو  
ای راحت جان، نور دل من، دانی که تویی تو  
امید جان منی، که مهربان منی  
با من هم‌عهدی، هم‌دردی، هم‌رازی  
دل را امیدی، آرامی، دمسازی  
از من گر جان خواهی، با دل‌خواهت نستیزم  
ریزم جان در پایت، وز سودایت نگریزم  
