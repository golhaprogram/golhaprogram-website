---
date: "2025-10-31"
date_aired: ""
slug: "گلهای-رنگارنگ/۵۰۷"
program_type: "گلهای-رنگارنگ"
program_number: "۵۰۷"
dastgah: "ابوعطا"
singers: ["عهدیه", "محمودی خوانساری"]
players: ["جلیل شهناز"]
announcers: ["روشنک"]
composers: ["جواد معروفی"]
poets: ["سعدی", "هدایت‌الله نیرسینا","اوحدی مراغه‌ای","امیرشاهی سبزواری","روحی همدانی","عالی شیرازی"]
draft: false
---

(اوحدی مراغه‌ای)

نه هفته‌ای است نه ماهی، كه رفته‌ای ز بر ما  
نهفته نیست كز این غم، چه دیده چشم تر ما  
ز ظلمت شب هجران به زحمتیم چه بودی  
كز آسمان وصالی بتافتی قمر ما  

---

(امیرشاهی سبزواری)

زلف تو در كمند جنون می‌كشد مرا  
خوش خوش، به كوی عشق، درون می‌كشد مرا  
هر جا كه می‌گریزم از این فتنه ناگهان  
عشقت عنان گرفته برون می‌كشد مرا  

---

(روحی همدانی)

به روی او نگریستن ز من نمی‌آید  
من این دو دیده برای گریستن دارم  

---

(عالی شیرازی)

بلبل به باغ، روز ازل چون كه پا نهاد  
گل دید عاشق است، بنا بر جفا نهاد  
اول بنا نبود بسوزند عاشقان  
آتش به جان شمع فتد، كاین بنا نهاد  

---

(سعدی)

چه باز در دلت آمد كه مهر بركندی  
چه شد كه یار قدیم از نظر بیافكندی  
ز حد گذشت جدایی میان ما ای دوست  
هنوز وقت نیامد كه باز پیوندی  
هزار بار بگفتم كه چشم نگشایم  
به روی خوب و لیكن تو چشم می‌بندی  
بوَد كه پیش تو می‌رم اگر مجال بود  
وگر نه بر سر كویت به آرزومندی  

---

(؟)

من مست محبتم، شرابم مدهید  
در آتشم افكنید و آبم مدهید  
گر شكر كنم وگر عتاب آغازم  
باد است حدیث من، جوابم مدهید  

---

(هدایت‌الله نیرسینا)

بشد وزان باد مهرگان  
غم از آب و باغ و چمن  
ز غم به مهر مرغ سحر  
شكسته شد چون دل من  
كه از گل زیبا هركه شد جدا  
شود خزان نوبهار او
چو من كه دیدی خزان شد بهارم 
اگر به بی‌مهری خزان  
برگ گل همه رفته ز باد  
به یادش ای مرغك من  
مكن پریشان دل شاد  
ندیدی ای بلبل، جز جفا ز گل  
چو من كه هرگز ندیده‌ام  
به غیر نامهربانی یارم  
بود این گل‌ها چه دلكش و زیبا  
چه كند كه تو را وفا ندارد  
به گلی من هم‌چو بلبلم شیدا  
چه كنم كه به جز جفا ندارد  
غم مخور جان من گر شد ویران به عشق آشیانم  
عشق این آتش جان، آشیان‌های ما سوزد  
من در شعله‌ی آن سوزم و ناله برنیارم  
از گل‌رویان خواهی دل‌جویی، مهر و خوش‌رویی  
كی بود چنین مرغك غمین  
من می‌دانم جور محبوبان  
كز عشق خوبان شد سیه روزگارم

---