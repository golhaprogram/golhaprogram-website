---  
date: "2010-09-11"  
date_aired: ""  
slug: "گلهای-رنگارنگ/۱۰۳"  
program_type: "گلهای-رنگارنگ"  
program_number: '۱۰۳'  
dastgah: 'دشتی'  
singers: ["بنان"]  
players: ["احمد عبادی", "حسن کسایی", "مهدی خالدی", "رضا ورزنده", "همدانیان"]  
poets: ["فخرالدین عراقی", "حکیم سنایی", "مولوی", "ابوالحسن ورزی", "زهره"]  
announcers: ["روشنک"]
audio_url: "https://golhaprogram.com/wp-content/uploads/2010/09/GR_103.mp3"  
---  
(حکیم سنایی)  
جز یاد تو دل به هرچه بستم، توبه  
بی ذکر تو هر جای نشستم، توبه  
در حضرت تو ،توبه شکستم، توبه  
زین توبه که صدبار شکستم، توبه  

============================================  

(فخرالدین عراقی)  
شدم از عشق تو شیدا، کجایی؟  
به جان می‌جویمت جانا، کجایی؟  
همی پویم به بویت گرد عالم  
همی جویم تو را هر جا، کجایی؟  
چو آنجا که تویی از جمله پنهان  
ز که پرسم، که داند؟ تا کجایی؟  
تو پیدایی ولیک از جمله پنهان  
وگر پنهان نه‌ای، پیدا کجایی؟  
ز عشقت عالمی پر شور و غوغاست  
چه دانم تا درین غوغا کجایی؟  
فتاد اندر سرم سودای عشقت  
شدم سرگشته زین سودا، کجایی؟  
دل سرگشته‌ی حیران ما را  
نشانی ده رهی بنما، کجایی؟  
چو شیدای تو شد مسکین عراقی  
نگویی کاخر ای شیدا، کجایی؟  

============================================  

(مولوی)  
ای نای خوش‌نوای که دلدار و دلخوشی  
دم می‌دمی تو گرم و دم سرد می‌کشی  

============================================  

(ابوالحسن ورزی)  
رفتی ازین دیار و ندادی خبر مرا  
نشنیدی از کسی که چه آمد به سر مرا  
گفتم که سر به دامن آسودگی نهم  
آسوده کی گذاشت دل دربدر مرا  
رفتم برون ز خلوت او همچو آه سرد  
آن درد که همچو اشک فکند از نظر مرا  
با یک شرر به دامن صد لاله میزنم  
این داغ آتشین که بود بر جگر مرا  
ای کاش راه عمر به پایان رسیده بود  
روزی که دیده بود در آن رهگذر مرا  
قانع شدم به تلخی دشنام از لبش  
قسمت نشد به خانه قضا این قدر مرا  

============================================  

(زهره)  
تنها تویی، تنها تویی در خلوت تنهاییم  
تنها تو میخواهی مرا با این همه رسواییم  
ای یار بی همتای من، سرمایه‌ی سودای من  
گر بی تو مانم وای من، وای از دل سوداییم  
گرچه درون آتشم با یاد روی تو خوشم  
از غم قدح‌ها میکشم، وه از این قدح‌پیماییم  
جان گشته سر تاپا تنم، از ظلمت تن ایمنم  
شد آفتاب روشنم، پیدا به ناپیداییم  
من از هوس‌ها جسته‌ام، از آرزوها رسته‌ام  
مرغ قفس‌بشکسته‌ام، از فر بی‌پرواییم  
