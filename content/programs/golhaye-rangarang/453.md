---
date: "2021-11-19"
date_aired: ""
slug: "گلهای-رنگارنگ/۴۵۳"
program_type: "گلهای-رنگارنگ"
program_number: "۴۵۳"
dastgah: "ماهور"
singers: ["سیما بینا", "اکبر گلپایگانی"]
players: ["لطف‌الله مجد", "امیرناصر افتتاح", "همایون خرم", "جواد معروفی"]
composers: ["مهدی خالدی"]
arrangers: ["ایرج محلوجی"]
announcers: ["آذر پژوهش"]
poets: ["رهی معیری"]
draft: false
---

(رهی معیری)  

ز خون رنگین بود چون لاله، دامانی که من دارم  
بود صدپاره همچون گل، گریبانی که من دارم  
مپرس ای همنشین احوال زار من که چون زلفش  
پریشان گردی از حال پریشانی که من دارم  
ندارد صبح روشن روی خندانی که او دارد  
ندارد ابر نیسان چشم گریانی که من دارم  
غم عشق تو هردم آتشی در دل برافروزد  
بسوزد خانه را ناخوانده مهمانی که من دارم  
رهی از موج گیسویی دلم چون اشک می‌لرزد  
به مویی بسته امشب رشته جانی که من دارم  

---  

(رهی معیری)  

باز از دل شیدایی، شوریده‌سری دارم  
با دلبر رعنایی، پنهان نظری دارم  
با یاد جمال او، با فکر و خیال او  
روزی و شبی دارم، شام و سحری دارم  
من دست به دامانش، هرگز نتوانم زد  
بر خاک کف پایش افتاده سری دارم  
