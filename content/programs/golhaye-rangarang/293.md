---
date: "2021-01-13"
date_aired: ""
slug: "گلهای-رنگارنگ/۲۹۳"
program_type: "گلهای-رنگارنگ"
program_number: "۲۹۳"
dastgah: "ماهور"
singers: ["مرضیه", "حسین قوامی"]
players: ["جواد معروفی", "روح‌الله خالقی", "مرتضی محجوبی"]
composers: ["عارف قزوینی"]
poets: ["حافظ", "رهی معیری", "نظامی گنجوی"]
announcers: ["روشنک"]
audio_url: https://golhaprogram.com/wp-content/uploads/2021/01/GR_293_Marzieh_Ghavami.mp3
draft: false
---

(حافظ)  

مطرب خوش‌نوا بگو، تازه به تازه، نو به نو  
باده‌ی دلگشا بجو، تازه به تازه نو به نو  
بر ز حیات کِی خوری، گر نه مدام مِی خوری  
باده بخور به یاد او، تازه به تازه، نو به نو  
شاهد دل‌ربای من می‌کُند از برای من  
نقش و نگار و رنگ و بو، تازه به تازه نو به نو  

============================================  

(رهی معیری)  

دیده مپوشان، ز تماشای گل  
باده‌ی مستانه، بزن پای گل  
چون گل رخسارِ دل‌آرای دوست  
جلوه کند روی دل‌آرای گل  
بلبل شوریده چو دل‌داده گل  
نقد روان داده به سودای گل  
بر دل ما داغ تمنای تو  
بر دل او داغ تمنای گل  

============================================  

(بیژن ترقی)  

فرصت مستی به کس نمی‌گذارد  
دیده‌ی مست نگار اگر گذارد  
دامن آن نازنین رها نسازد  
کشمکش روزگار اگر گذارد  
عشق تو با آینه اگر گذارد  
بر دل تو آه من اگر گذارد  
عشق من لاله‌رو اگر گذاری  
تاج محبت، تو را به سر گذارد  

============================================  

(حافظ)  

شاهد دل‌ربای من می‌کند از برای من  
نقش و نگار و رنگ و بو، تازه به تازه، نو به نو  
باد صبا چو بگذری، بر سر کوی آن پری  
قصه‌ی حافظش بگو، تازه به تازه، نو به نو  

============================================  

(نظامی گنجوی)  

بیا باغبان خرمی ساز کن  
گل آمد در باغ را باز کن  
هوا معتدل، بوستان دلکش است  
هوای دل دوستان زان خوش است  
نسیم گل و ناله‌ی فاخته  
چو یاران محرم به هم ساخته  
مغنی بدان ساز عاشق‌نواز  
بر آهنگ ما ناله‌ای نو بساز  
که گشتیم چون بلبل از ناله مست  
بدان ناله زین ناله خواهیم رست  
بیا ساقی آن می که ناز آورد  
جوانی دهد عمر باز آورد  
به من ده که این هر دو گم کرده‌ام  
قناعت به خوناب خم کرده‌ام  
مگر بوی راحت به جانم دهد  
ز محنت زمانی امانم دهد  
مغنی بدان ساز غمگین نواز  
در این سوزش غم مرا چاره ساز  
مگر کز یک آواز رامش‌فروز  
مرا زین شب محنت آری به روز  

============================================  

(حافظ)  

ای از فروغ رویت روشن چراغ دیده  
مانند چشم مستت چشم جهان ندیده  
همچون تو نازنینی سر تا به پا لطافت  
گیتی نشان نداده ایزد نیافریده  
