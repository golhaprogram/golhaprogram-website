---
date: "2025-11-01"
date_aired: ""
slug: "گلهای-رنگارنگ/۵۰۵"
program_type: "گلهای-رنگارنگ"
program_number: "۵۰۵"
dastgah: "ابوعطا"
singers: ["پوران", "اکبر گلپایگانی"]
players: ["امیرناصر افتتاح","حبیب‌الله بدیعی","منصور صارمی"]
announcers: ["آذر پژوهش"]
composers: ["جهانبخش پازوکی"]
arrangers: ["جواد معروفی"]
poets: ["سیمین بهبهانی", "اهلی شیرازی","طبیب اصفهانی","کمال خجندی","هما میرافشار","ناصر بخارایی"]
draft: false
---

(ناصر بخارایی)  

چون کعبه‌ی وصل تو مقام است صفا را   
در کعبه خدا را بپرستیم، خدا را  
بی مطرب و ساقی نشود مجلس ما گرم     
از بلبل و گل یافت چمن برگ و نوا را   

---  

(سیمین بهبهانی)  

یارب در این غوغای هستی  
دنیای عشق و شور مستی  
دستی نگیرد دست من، دستی نگیرد دست من  
من ناتوان افتاده‌ام، دین و دل از کف داده‌ام  
در پای بختم، کار ناکامی شکسته  
یارب، دل غمگین من در خون نشسته  
دستی نگیرد دست من، دستی نگیرد دست من  
من ناتوان افتاده‌ام، دین و دل از کف داده‌ام  
هر آرزویی در دل افسرده‌ام پا می‌گذارد  
از دست غم می‌میرد و راه فنا را می‌سپارد  
حالا که بیداد زمان از حد گذشته  
حالا که دل زین فتنه‌ها آزرده گشته  
دستی نگیرد دست من، دستی نگیرد دست من  
من ناتوان افتاده‌ام، دین و دل از کف داده‌ام  

---  

(طبیب اصفهانی)  

دارد به سحر دعا اثرها  
دست من و دامن سحرها  
هرشب به امید وعده‌ی تو  
چشمم شده فرش رهگذرها  

---  

(اهلی شیرازی)  

زاهد به ره کعبه رود، کاین ره دین است  
خوش می‌رود اما، ره مقصود نه این است  

---  

(کمال خجندی)  

ای ز صد گلبرگ، نازک‌تر تنت  
بر تو لرزان‌تر ز گل، پیراهنت  
جان به تن می‌آید و دل می‌رود  
از خرامان آمدن، وز رفتنت  

---  

(هما میرافشار)  

ای همه‌ی هستی من از آن تو  
جان و دلم بسته‌ی پیمان تو  
رشک به سرحد جنونم کشد  
این دل دیوانه به خونم کشد  
ای که به دام تو اسیرم، اسیر  
لذت دیوانگی از من مگیر    

---  

(طبیب اصفهانی)  

مسکینی و غریبی، از حد گذشت ما را  
بر ما اگر ببخشی، وقت است، وقت، یارا  
چون رحمت تو گردد افزون ز عذرخواهی  
هرچند بی‌گناهم، عذر آورم خطا را  

---

