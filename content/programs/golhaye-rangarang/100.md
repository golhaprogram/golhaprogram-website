---
date: "2019-08-28"
date_aired: ""
slug: "گلهای-رنگارنگ/۱۰۰"
program_type: "گلهای-رنگارنگ"
program_number: '۱۰۰'
dastgah: 'ماهور'
singers: ["مرضیه"]
players: ["علی تجویدی", "شاپور حاتمی" ,"مجیدی"]
announcers: ["ایران‌دخت پرتوی"]
poets: ["مولوی", "صائب تبریزی", "عماد خراسانی"]
audio_url: https://golhaprogram.com/wp-content/uploads/2019/08/GR_100_Marzieh_Tajvidi.mp3
draft: false
---


(مولوی)  

جانا ز تو بیزار شوم؟ نی، نی، نی  
جز با تو کسی یار شوم؟ نی، نی، نی  
در باغ وصالت چو همه گل بینم  
سرگشته‌ی هر خار شوم؟ نی، نی، نی  

============================================

(صائب تبریزی)  

مرو بیرون ز عشرت‌خانه‌ی دل  
که مِی، می‌جوشد از پیمانه‌ی دل  
شراب و شاهد و ساقی و مطرب  
برون آرد ز خود میخانه‌ی دل  
به منزل می‌رساند سالکان را  
تپیدن‌های بی‌تابانه‌ی دل  
قیامت می‌شود هرجا كه صائب  
ز مستی سر کند افسانه‌ی دل  
پر پروانه گردد پرده‌ی خواب  
به هرجا بگذرد افسانه‌ی دل  

============================================

(شیدا)  

صورتگر نقاش چین، رو صورت یارم ببین  
یا صورتی برکَش چنین، یا تَرک کن صورتگری  
آفاق را گردیده‌ام، مِهر بتان سنجیده‌ام  
بسیار خوبان دیده‌ام، اما تو چیزِ دیگری  
ز دست محبوب آه، چه‌ها کشیدم  
به جز جفایش عزیزم، وفا ندیدم  
نه هم زبانی، آه، که یک زمانی  
به من بگوید، جانِ من، غم که داری  
نوبت هجران گذشت، شد گَهِ عیش و صفا  

============================================

(عماد خراسانی)  

ما عاشقیم و خوش‌تر از این کار، کار نیست  
یعنی به کارهای دگر اعتبار نیست  
دانی بهشت چیست که داریم انتظار  
جز ماهتاب و باده و آغوش یار نیست  
فصل بهار فصل جنون است و این سه ماه  
هر کس كه مست نیست، یقین هوشیار نیست  

خندید صبح بر من و بر انتظار من  
زین بیشتر ز خوی توام انتظار نیست  
دیشب لبش چو غنچه تبسم به من نمود  
اما چه سود زآنکه به یک گل بهار نیست  

فرهاد یاد باد، که چون داستانِ او  
شیرین حکایتی ز کسی یادگار نیست  
ناصح مکن حدیث، که صبر اختیار کن  
ما را به عشقِ یار، ز خویش اختیار نیست  

بر ما گذشت نیک و بد اما تو روزگار  
فکری به حالِ خویش کن، این روزگار نیست  
بگذر ز صید و این دو سه مه، با عماد باش  
صیادِ من بهار که فصل شکار نیست  

شعله بر جان زده‌ای، خنده بر احوال دلم  
شمع جمعی و ز پروانه کنی چهره نهان؟  
