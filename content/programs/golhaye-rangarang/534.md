---
date: "2025-10-01"
date_aired: ""
slug: "گلهای-رنگارنگ/۵۳۴"
program_type: "گلهای-رنگارنگ"
program_number: "۵۳۴"
dastgah: "دشتی"
singers: ["عهدیه","ایرج"]
players: ["رضا ورزنده","احمد عبادی","حسین همدانیان"]
announcers: ["روشنک"]
composers: ["فریدون شهبازیان"]
composers: ["جواد معروفی"]
poets: ["خیام","وحشی بافقی","بهادر یگانه","سعدی"]
draft: false
---


(سعدی)

كلیمی كه چرخ فلك طور اوست  
همه نورها پرتو نور اوست  
شبی بر نشست از فلك برگذشت  
به تمكین و جاه از ملك در گذشت  
بلندآسمان پیش قَدرَت خجل  
تو مخلوق و آدم هنوز آب و گل  
ندانم كدامین سخن گویمت  
كه بالاتری زآنچه من گویمت  

---

(سعدی)

از هرچه می‌رود، سخن دوست خوش‌تر است  
پیغام آشنا نفس روح‌پرور است  
هرگز وجود حاضر و غایب شنیده‌ای  
من در میان جمع و دلم جای دیگر است  
ابنای روزگار به صحرا روند و باغ  
صحرا و باغ زنده‌دلان كوی دلبر است  

---

(سعدی)

بوی بهشت می‌گذرد یا نسیم دوست  
یا كاروان صبح كه گیتی منور است  
صورت ز چشم غایب و اخلاق در نظر  
دیدار در حجاب و معانی برابر است  
ای باد بوستان مگرت نافه در میان  
وی مرغ آشنا مگرت نامه در پر است  
گفتیم عشق را به صبوری دوا كنیم  
هر روز عشق بیشتر و صبر كمتر است  

---

(بهادر یگانه)

در كمند موی او دادم ز كف آزادگی را  
وز دو عالم برگزیدم مستی و دلدادگی را  
تا شدم آیینه‌ی عشقت مرا درهم شكستی  
حاصلی نبود به غیر از این صفا و سادگی را  
در سرشک من توانی خواند راز بی‌وفایی  
اشک داند معنی درد ز چشم‌افتادگی را  
پای در گل‌ مانده همچون سرو در صحرای حیرت  
بی‌سبب بر خویش بستم تهمت آزادگی را  

---

(وحشی بافقی)

چه نام است این كه پیش اهل بینش  
شده نقش نگین آفرینش  
چه جوهر بود آن سرچشمه‌ی نور  
كه بودش سایه از همسایگی دور  
به مهر او منوّر خانه‌ی  خاك  
به نام او مزیّن لوح افلاك  

---

(خیام)

ابر آمد و باز بر سر سبزه گریست  
بی باده‌ی گلرنگ نمی‌باید زیست  
این سبزه كه امروز تماشاگه ماست  
تا سبزه‌ی خاك ما تماشاگه كیست  

---

(خیام)

روزی است خوش و هوا نه گرم است و نه سرد  
ابر از رخ گلزار همی شوید گرد  
بلبل به زبان حال خود با گل زرد  
فریاد همی زند كه می باید خورد  

---

(خیام)

ای دل چو زمانه می‌كند غمناكت  
ناگه برود ز تن روان پاكت  
بر سبزه نشین و خوش بزی روزی چند  
زان پیش كه سبزه بر دمد از خاكت  

---

(خیام)

چون عهده نمی‌شود كسی فردا را  
حالی خوش دار تو این دل شیدا را  
می نوش به نور ماه ای ماه كه ماه  
بسیار بتابد و نیابد ما را  

---  