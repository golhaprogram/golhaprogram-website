---
date: "2025-11-28"
date_aired: ""
slug: "گلهای-رنگارنگ/۴۸۷"
program_type: "گلهای-رنگارنگ"
program_number: "۴۸۷"
dastgah: "شور" 
singers: ["هایده"]
players: ["مجید نجاحی", "علی تجویدی"]
composers: ["علی تجویدی"]
arrangers: ["علی تجویدی"]
announcers: ["آذر پژوهش"]
poets: ["بیژن ترقی","محتشم کاشانی","نامی تهرانی","پژمان بختیاری","رهی معیری"]
draft: false
---

(رهی معیری)

در خاطر ما گرد ملالی ننشیند  
آینه‌ی صبحیم و غباری نپذیریم  
ما چشمه‌ی نوریم و بتابیم و بخندیم  
ما زنده‌ی عشقیم، نمردیم و نمیریم  

---

(بیژن ترقی)

از بس كه من تنها نشستم، تا نیمه‌ی شب‌ها نشستم  
دیگر میان آشنایان هم غریبم، گویا كه تنهایی بود، تنها نصیبم  
فریاد از این دوری و داد از این جدایی  
دشمن نبیند آن‌چه دیدم ز آشنایی  
سوزم از این بیگانگی، این عشق و این دیوانگی‌ها  
دارم شكایت‌ها، به دل از رنج این بیگانگی‌ها  
در سینه پنهان می.كنم، این آه سوزان  
ترسم كه این آتش سر آرد از گریبان  
فریاد از این دوری و داد از این جدایی  
دشمن نبیند آنچه دیدم ز آشنایی  
ای دل بیا بگذر از این راهی كه رفتی و با كس نگفتی  
ترسم از این راهی كه رفتی برنگردی و از پا درافتی  
دیدی كه درد عاشقی درمان ندارد  
این راه پر رنج و بلا پایان ندارد  
فریاد از این دوری و داد از این جدایی  
دشمن نبیند آن چه دیدم ز آشنایی  

---

(رهی معیری)

در خاطر آزاده غباری ز كسم نیست  
سرو چمنم شكوه‌ای از خار و خسم نیست  
از كوی تو بی ناله و فریاد گذشتم  
چون قافله‌ی عمر نوای جرسم نیست  

---

(محتشم کاشانی)

روی ناشسته چو ماهش نگرید  
چشم بی‌سرمه سیاهش نگرید  
عذرخواهی كندم بعد از قتل  
عذر بدتر از گناهش نگرید  

---

(پژمان بختیاری)

با همه عاشقی و رندی و بی‌باكی ما  
شبنم صبح خجل می‌شود از پاكی ما  
خاطرم گرد تعلق نپذیرد گویی  
در دل آب نشسته است تن خاكی ما  
عاشق پاكیم ار فرق كند ور نكند  
در بر اهل نظر پاكی و ناپاكی ما  
بر دلت گرد غمی مانده ز صد راه بیا  
می بخور تا نخوری غم ز طربناكی ما  

---

(نامی تهرانی)

چه سود پیش تو فریاد بی‌قراری من  
نه آه در تو اثر می‌كند نه زاری من  
امیدم از تو مبدل به ناامیدی شد  
نتیجه‌ی عجبی داد امیدواری من  

---