---
date: "2025-10-27"
date_aired: ""
slug: "گلهای-رنگارنگ/۵۰۸"
program_type: "گلهای-رنگارنگ"
program_number: "۵۰۸"
dastgah: "ماهور"
singers: ["سیما بینا", "حسین قوامی"]
players: ["جهانگیر ملک", "منصور صارمی","پرویز یاحقی","مجید نجاحی"]
announcers: ["آذر پژوهش"]
composers: ["مهدی خالدی"]
arrangers: ["جواد معروفی"]
poets: ["شریف تبریزی", "سالک اصفهانی", "پژمان بختیاری"]
draft: false
---

(پژمان بختیاری)

سوزش دل را، نسیم آه می‌داند كه چیست  
آه را قیمت، دل آگاه می‌داند كه چیست  
آتش دل قصه‌ای پیچیده دارد ای عزیز    
شرح آن را ترجمان آه می‌داند كه چیست  

---

(پژمان بختیاری)

در فراق تو به امّید وصال تو خوشم  
گر وصال تو نباشد، به خیال تو خوشم  
نقش روی تو كشد خامه‌ی اندیشه مدام  
گر جدایم ز تو، با نقش جمال تو خوشم  

---

(شریف تبریزی)

ز دو دیده خون فشاندم كه نظر كنی، نكردی  
به ره تو خاك گشتم كه گذر كنی، نكردی  
دم مرگ هیچ دانی ز چه باز مانده چشمم  
ز تو بود امید آنم كه نظر كنی، نكردی  

---

(سالک اصفهانی)

من و عاشقی و مستی، كه جز این هنر ندارم  
دگرم ز هرچه پرسی، من از آن خبر ندارم  
من و این سرشك خونین، كه ز چشم تر ببارم  
چه كنم به بحر هستی، به جز این گهر ندارم  
بزنی اگر به تیرم، بكشی اگر به تیغم  
دهی ار به باد خاكم، ز تو دیده بر ندارم  
من و عاشقی و مستی، همه عمر مِی‌پرستی  
كه چو عاشقان بی‌دل، به جز این هنر ندارم  
ز نهال قامت تو، نشدم نصیب جز غم  
چه كنم به باغ حسنت، به جز این ثمر ندارم  
من و عاشقی و مستی، كه جز این هنر ندارم  
دگرم ز هرچه پرسی، من از آن خبر ندارم  

---