---
date: "2025-09-25"
date_aired: ""
slug: "گلهای-رنگارنگ/۵۴۳"
program_type: "گلهای-رنگارنگ"
program_number: "۵۴۳"
dastgah: "همایون"
singers: ["ایرج", "سیما بینا"]
players: ["همایون خرم","امیرناصر افتتاح","جلیل شهناز"]
announcers: ["روشنک"]
composers: ["مهدی خالدی"]
arrangers: ["جواد معروفی"]
poets: ["مشتاق اصفهانی","صیدی طهرانی","اطهری کرمانی","امیرشاهی سبزواری"]
draft: false
---

(امیرشاهی سبزواری)

ابرآمد و بگریست بر اطراف چمن‌ها  
شد شسته به شبنم، رخ گل‌ها و سمن‌ها  
از ما سخنی بشنو و با ما سخنی گوی  
كز بهر تو بسیار شنیدیم سخن‌ها  
گه ناز و گهی عشوه، گهی جور و گهی لطف  
غیر از تو چه داند دگری، این همه فن‌ها

---

(مشتاق اصفهانی)

مخوان ز دیرم، به كعبه زاهد، كه برده از کف، دل من آن‌جا  
به ناله مطرب، به عشوه ساقی، به خنده ساغر، به گریه مینا  
به عقل نازی، حكیم تا كی، به فكرت این ره، نمی‌شود طی  
به كنه ذاتش، خرد برد پی، اگر رسد خس، به قعر دریا  
چو نیست بینش، به دیده‌ی دل، رخ ار نماید، حقت چه حاصل  
كه هست یكسان، به چشم كوران، چه نقش پنهان، چه آشكارا  
چو نیست قدرت، به عیش و مستی، بساز ای دل، به تنگدستی  
چه قسمت این شد، ز خوان هستی، دگر چه حاصل، ز سعی بی‌جا  
دراین بیابان، ز ناتوانی، فتادم از پا، چنان كه دانی  
صبا پیامی، ز مهربانی، ببر ز مجنون، به سوی لیلا

---

(صیدی طهرانی)

جوانی و دولت به كاری نیاید  
از این به اگر روزگاری نیاید  
در این فصل گل هرچه داری به می ده  
مبادا كه دیگر بهاری نیاید  
بر ابرو ضرور است چین دلبران را  
كه از تیغ بی‌قبضه كاری نیاید

---

(اطهری کرمانی)

عاقلان عیب من از باده‌پرستی مكنید  
عالمی هست در این گوشه‌ی میخانه مرا  
خودپرستی ز شما، دوست‌پرستی از من  
غم جان است شما را، غم جانانه مرا  
مستم ای رهگذر از می ز خاكم بردار   
یا به میخانه رسان، یا به در خانه مرا

---

(؟)

بسی شادم كه دل هم راز پنهانم نمی‌داند  
چو گل كس باعث چاك گریبانم نمی‌داند  
حجاب عشق را نازم كه با این شوق بی‌پروا  
نگاهی بر رخش كردم كه مژگان هم نمی‌داند  

---