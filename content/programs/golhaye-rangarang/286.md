---
date: "2012-01-30"
date_aired: ""
slug: "گلهای-رنگارنگ/۲۸۶"
program_type: "گلهای-رنگارنگ"
program_number: "۲۸۶"
dastgah: "افشاری"
singers: ["مرضیه", "اکبر گلپایگانی"]
players: ["جواد معروفی", "فرهنگ شریف"]
composers: ["علی‌اکبر شیدا"]
orchestra_leader: ["جواد معروفی"]
poets: ["کمال خجند", "عراقی", "علی‌اکبر شیدا"]
announcers: ["روشنک"]
draft: false
---

(کمال خجند)  

با یاد لبت ساقی چون می به قدح ریزد  
صد کشته به یک جرعه از خاک بر انگیزد  
گر زیر درخت گل، باز آیی و بنشینی  
هر باد که بر خیزد، گل بر سر گل ریزد  

============================================  

(شیدا)  

نبود ز رخت قسمت ما غیر نگاهی  
آن هم ندهد دست مگر گاه و بگاهی  

بشینم سر راهی،  
به امید نگاهی،  
ببینم مهر و ماهی  

بگویم ای نگار من،  
چه بی مهر و وفایی،  
چه پر جور و جفایی  

هر کس که لب لعل تو را  
جانم لعل تو را  
جانم لعل تو را  
دید و به خود گفت  
حقا چه خوش کنده عقیق  
جانم کنده عقیق یمنی را  

بشینم سر راهی،  
به امید نگاهی،  
ببینم مهر و ماهی  

بگویم ای نگار من،  
چه بی مهر و وفایی،  
چه پر جور و جفایی  

دوش، دوش، دوش  
دوش که آن مه‌لقا، باوفا، خوش‌ادا، باصفا  
دوش، دوش، دوش  
از برم آمد و بنشست، برده دین و دلم از دست  
دوش، دوش، دوش  

آتشم در دلم سر زد، جانم سر زد، جانم سر زد  
زان رخ همچو آذر زد جانم، ذر زد جانم ذر زد  
سوخت، سوخت، سوخت  
سوخت همه خرمنم، کشته عشقت منم  
یکسره جان و تنم، ای صنم بد مکن  
بیش از این ظلم بی‌حد مکن  
بیش از این ظلم بی‌حد مکن  
سوخت، سوخت، سوخت  

سوخت همه خرمنم، کشته عشقت منم  
یکسره جان و تنم، ای صنم بد مکن  
بیش از این ظلم بی‌حد مکن  
بیش از این ظلم بی‌حد مکن  
سوخت، سوخت، سوخت  

============================================  

(کمال خجند؟)  

خواهم که کنم بار دگر در تو نظاره  
عمریست که دارم هوس عمر دوباره  
جز اشک فشان جان نرود در سر آن زلف  
شب راه بریدن نتوان جز به ستاره  

============================================  

(فخرالدین عراقی)  

دل در گره زلف تو بستیم دگر بار  
وز هر دو جهان رشته گسستیم دگربار  
جام دو جهان پر ز می عشق تو دیدیم  
خوردیم می و جام شکستیم دگربار  
شاید که دگر نعره‌ی مستانه برآریم  
کز جام می عشق تو مستیم دگربار  
تا راز دل ما نکند فاش عراقی  
اینک دهن از گفت ببستیم دگربار  
دل در گره زلف تو بستیم دگر بار  
وز هر دو جهان رشته گسستیم دگربار  

============================================  

(کمال خجند؟)  

در چمن بودم، سر کوی توام آمد به یاد  
روی گل دیدم، گل روی توام آمد به یاد  
