---
date: "2025-10-07"
date_aired: ""
slug: "گلهای-رنگارنگ/۵۳۱"
program_type: "گلهای-رنگارنگ"
program_number: "۵۳۱"
dastgah: "دشتی"
singers: ["مرضیه","ایرج"]
players: ["امیرناصر افتتاح","جلیل شهناز"]
announcers: ["آذر پژوهش"]
composers: ["جواد بدیع‌زاده"]
poets: ["سعدی","نورالله همایون","هلالی جغتایی","عارف قزوینی"]
draft: false
---

(سعدی)

ای مرغ سحر عشق ز پروانه بیاموز  
كآن سوخته را جان شد و آواز نیامد  
این مدعیان در طلبش بی‌خبرانند  
كآن را كه خبر شد، خبری باز نیامد  

---

(نورالله همایون)

سپری شد دور دی، صبا آرد نوید خرمی  
كه از نو چمن شد رشك فردوس از گل، سر تا پا  
چمن از گل‌ها رنگین شد  
دمن و صحرا تزیین شد  
دل من اما، خونین شد  
نه تو بودی ای مهرِ جان‌افروزم  
چه شُدت كز غم افسردی  
زدی آتش بر جان من، بشكستی دل را  
ز چمن بیرون شد چون گل  
چه كند در گلشن بلبل  
نكند گر آه و زاری  
چو روی در باغ ای بلبل، پیش گل، كن یاد از این دل من  
گل تو در باغ اكنون، بر رویت می‌خندد، شاد اما هر دم، نوگل من  
دل من افسرده، گل من پژمرده  
بی رخ گل بلبل، كی خندد در گلشن  
دل بیمارم گشته، چون كوه غمی از هجرش  
تو برو در بستان‌ها، در بر گل شادی كن  
منم امروز و روزی، چون آن شب بی رویش  
زار و و پریشم چون مو  
خانه‌به‌دوشم چون گیسویش  

---

(عارف قزوینی)

ناله‌ی مرغ اسیر این همه بهر وطن است  
مسلك مرغ گرفتار قفس، همچو من است  
همت از باد سحر می‌طلبم گر ببرد  
خبر از من به رفیقی كه به طرْف چمن است  
خانه‌ای كو شود از دست اجانب آباد  
ز اشک ویران کنش آن خانه، كه بیت‌الحزن است  
جامه‌ای كو نشود غرقه به خون بهر وطن  
بِدر آن جامه كه ننگ تن و كم از كفن است  

---

(هلالی جغتایی)

هست آرزوی دیدن آن تندخو مرا  
گر او نكُشت، می‌كُشد این آرزو مرا  
با ذوق جستجوی تو آسوده‌خاطرم  
آسودگی مباد ازین جستجو مرا  
ننگ است عاشقان جهان را ز نام من  
عاشق مگوی، هرچه توانی بگو مرا  

---