---
title: '---'
slug: گلهای-رنگارنگ-۴۷۳-شور
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۷۳ - شور"
date: "2019-08-03"
categories: 
  - "گلهای-رنگارنگ"
tags: 
  - "پژمان-بختیاری"
  - "جهانگیر-ملک"
  - "حبیب‌الله-بدیعی"
  - "حسین-قوامی"
  - "roya"
  - "سیمین-بهبهانی"
  - "ظهوری-ترشیزی"
  - "مجید-نجاحی"
---

\[audio mp3="https://golhaprogram.com/wp-content/uploads/2019/08/GR\_473\_Roya\_Ghavami\_Badeeie.mp3"\]

\[/audio\]

[دانلود گلهای رنگارنگ ۴۷۳](https://golhaprogram.com/wp-content/uploads/2019/08/GR_473_Roya_Ghavami_Badeeie.mp3)

با همکاری: رویا، حسین قوامی، حبیب‌الله بدیعی، مجید نجاحی، جهانگیر ملک شعر ترانه: سیمین بهبهانی غزل آواز: پژمان بختیاری اشعار متن برنامه: سیمین بهبهانی، پژمان بختیاری، ظهوری ترشیزی گوینده: فیروزه امیرمعز

\============================================

(سیمین بهبهانی)

پیام یاری و دیدار کام‌جویی نیست چه آرزو کنم ای دل که آرزویی نیست به دوش همت جان چیست بار منت چشم مرا که چشم تمنای دل به سویی نیست به میهمانی من پا مَنِه که در آن بزم به غیر چشم و دلم جامی و سبویی نیست

\============================================

(سیمین بهبهانی)

به دیوانگی طوفان چرا کردی به پا، ای دیده‌ی گریان من ز طوفان تو ویرانه‌ها مانَد بجا، ای اشک چون باران من بسوزد این غم كه خونه‌ی صبرم، با دست او ویران شد چه کرده بودم که جمله وجودم، بازیچه‌ی طوفان شد ترسم جهان را بسوزاند، شعله‌ی آهم یارب ندانم از این زندگانی، چه می‌خواهم، من که گمراهم در این روزگاران ز عشق و صفا، نشانه ندیدم، خدایا رسیدم به جان و به اهل دلی، چرا نرسیدم، خدایا ای اشک خونین، چون ژاله منشین، ز دیده بر دامان من ای آه سوزان، آتش میافشان، ز سینه بر سامان من ترسم جهان را بسوزاند، شعله‌ی آهم یارب ندانم از این زندگانی، چه می‌خواهم، من که گمراهم در این روزگاران ز عشق و صفا، نشانه ندیدم، خدایا رسیدم به جان و به اهل دلی چرا نرسیدم، خدایا

\============================================

(پژمان بختیاری)

بازآی و هستی من آزرده‌جان بسوز ور آتشت فرو ننشیند جهان بسوز بازآی و انتقام گناه نکرده را هستی بگیر و خانه برانداز و جان بسوز

\============================================

(پژمان بختیاری)

دیوانه‌ی محبت جانانه‌ام هنوز دست از دلم بدار، که دیوانه‌ام هنوز افسانه‌ای ز راز محبت بگو که من کودک‌مزاج و طالب افسانه‌ام هنوز عمری به گِرد شمع جمال تو گشته‌ام آتش ندیده دامن پروانه‌ام هنوز بر من مبند تهمت عقل ای فرشته زانک دیوانه‌ام، به جان تو، دیوانه‌ام هنوز

\============================================

(ظهوری ترشیزی)

دشمن نکرد آنچه تو کردی به دوستی بیگانه‌ام دگر، برو ای آشنا برو امید صلح نیست دگر، نیست، نیست، نیست منشین، برو، برو، برو ای بی وفا برو
