---
title: '---'
slug: گلهای-رنگارنگ-۲۲۸ب-افشاری
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۲۲۸ب - افشاری"
date: "2019-09-22"
categories: 
  - "گلهای-رنگارنگ"
tags: 
  - "بابا-طاهر"
  - "banan"
  - "حسین-قوامی"
  - "رعدی-آذرخشی"
  - "روح‌الله-خالقی"
  - "عبدالخالق-غجدوانی"
  - "عماد-خراسانی"
  - "فروغی-بسطامی"
  - "مرتضی-محجوبی"
---

\[audio mp3="https://golhaprogram.com/wp-content/uploads/2019/09/GR\_228B\_Ghavami\_Banan\_Khaleghi.mp3"\]

\[/audio\]

[دانلود گلهای رنگارنگ ۲۲۸ب](https://golhaprogram.com/wp-content/uploads/2019/09/GR_228B_Ghavami_Banan_Khaleghi.mp3)

با همکاری: بنان، قوامی، محجوبی آهنگ: روح‌الله خالقی

اشعار متن برنامه: فروغی بسطامی، رعدی آذرخشی، بابا طاهر، خواجه عبدالخالق غجدوانی، عماد خراسانی گوینده: روشنک، سرور پاک‌نشان

\============================================

(فروغی بسطامی)

به زیر تیغ نداریم مدعا جز تو شهید عشق تو را نیست خون‌بها جز تو به جز وصال تو هیچ از خدا نخواسته‌ام که حاجتی نتوان خواست از خدا جز تو خدای می‌نپذیرد دعای قومی را که مدعا طلبیدند از دعا جز تو

\============================================

(رعدی آذرخشی)

تنم در کور‌ه‌ی تب سوزد امشب روانم درد و رنج اندوزد امشب فلک از روی تو در محفل من چرا شمعی نمی‌افروزد امشب مرا از تب نباشد ناله و درد نترسم از لب خشک و رخ زرد از آن نالم که شب در روز دیدار مرا زان ماه مهرافزا جدا کرد گر امشب می‌رسیدی بر سر من اگر می‌آرمیدی در بر من به جای دوزخ و هجران و حسرت بهشتی می‌دمید از بستر من همان بهتر که در هنگامه‌ی عشق مدد جویم دمی از خامه‌ی عشق می‌افزایم ز هجر تو حدیثی به اوراق مصیبت‌نامه‌ی عشق

\============================================

(بابا طاهر)

اگر دردم یکی بودی چه بودی؟ وگر غم اندکی بودی چه بودی؟ به بالینم حبیبی یا طبیبی از این دو گر یکی بودی چه بودی؟

\============================================

(خواجه عبدالخالق غجدوانی)

آنی تو که از نام تو می‌بارد عشق وز نامه‌ و پیغام تو می‌بارد عشق عاشق شود آن‌کس که به کوی‌ات گذرد گویی ز در و بام تو می‌بارد عشق

\============================================

(عماد خراسانی)

دلم دیوانه شد، دیوانه شد، دیوانه، دیوانه دگر از خویشتن بیگانه‌ام، بیگانه، بیگانه جنونی دارم از حرمان، که با زنجیر و نایم باز اگر امشب گذارندم، روم میخانه، میخانه در این صحرای بی‌حاصل، در این دریای بی‌ساحل به لب جان آمد، از بس گفت و دل، جانانه، جانانه

\============================================

(فروغی بسطامی)

مریض عشق تو را حاجتی به عیسی نیست که کس نمی‌کند این درد را دوا جز تو کجا شکایت بی‌مهریت توانم برد که هیچ‌کس ننهاده است این بنا جز تو فروغی از رخ آن مه گرت فروغ دهند به آفتاب نبخشد کسی ضیا جز تو
