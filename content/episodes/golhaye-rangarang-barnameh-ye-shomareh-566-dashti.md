---
title: '---'
slug: گلهای-رنگارنگ-برنامه-ی-شماره-۵۶۶-دشتی
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۵۶۶ - دشتی"
date: "2010-09-07"
categories: 
  - "گلهای-رنگارنگ"
tags: 
  - "elaheh"
  - "جهانگیر-ملک"
  - "جواد-معروفی"
  - "حبیب‌الله-بدیعی"
  - "رفیق-اصفهانی"
  - "سیمین-بهبهانی"
  - "فرهنگ-شریف"
  - "کلیم-کاشانی"
  - "گلپا"
  - "مریم-ساوجی"
---

\[audio \_="\_" golhaprogram.com="golhaprogram.com" wp-content="wp-content" uploads="uploads" \_2010="\_2010" \_09="\_09" gr566-64kbps.mp3="gr566-64kbps.mp3"\]

[دانلود گلهای رنگارنگ ۵۶۶](https://golhaprogram.com//wp-content/uploads/2010/09/gr566-64kbps.mp3)

با همکاری الهه، گلپا، حبیب‌الله بدیعی، فرهنگ شریف، جهانگیر ملک آهنگ: جواد معروفی ترانه: سیمین بهبهانی تنظیم برای ارکستر: جواد معروفی اشعار متن برنامه: رفیق اصفهانی، کلیم کاشانی غزل آواز: مریم ساوجی گوینده: آذر پژوهش

\============================================ (رفیق اصفهانی)

خرم کسی که دارد در روزگار یاری خوش آن که میگزارد با یار روزگاری مشتاق روی گل را از خار نیست چاره این نکته می‌سراید بر گلبنی هزاری

\============================================

(سیمین بهبهانی)

ای رقیب اگر یار او شدی، همچو من مهربان شو ترک او مگو، در وفای او، یکدل و یکزبان شو آن که همچو جان میپرستمش، آرزوی تو دارد

آن که بسته‌ام دل به موی او، دل به سوی تو دارد

ای رقیب اگر یار او شدی، همچو من مهربان شو

ترک او مگو، در وفای او، یکدل و یکزبان شو چو نشستی به خانه‌ی او، دگر از او بهانه مجو

به کنارش تو بمان، که گذشتم من از او با آن افسونگر چون نوشی ساغر از من یاد آور

آن که در پی او چشم حسرت من خیره مانده به در، رفت و یار تو شد آن که بر دل من مانده داغ غمش، بی‌خبر ز دلم، غمگسار تو شد

گر که بودم بسته‌ی مویش، بهره ز رویش نبردم و رفتم هستی‌ام او بود و به دستت، هستی خود را سپردم و رفتم ای رقیب اگر یار او شدی، همچو من مهربان شو ترک او مگو، در وفای او، یکدل و یکزبان شو

\============================================

(کلیم کاشانی)

سفر نیکوست اما نی ز کوی دل‌ستان رفتن بسان شمع، هم در بزم باید از میان رفتن نقاب غنچه بگشاده، می و معشوق آماده عجب گر زنده‌رود اکنون تواند از اصفهان رفتن نه تاراج خزانی بود و نه آسیب خار اینجا به جز آوارگی باعث چه بود از آشیان رفتن دل و جان، صبر و طاقت جمله میمانند و میباید ره خونخوار هجران تو را با کاروان رفتن تو خود رفتی کلیم اما گر آن مژگان برگشته تو را تکلیف برگشتن کند، کی میتوان رفتن

\============================================

(مریم ساوجی)

آتش به دل مزن که دلم را قرار نیست این بی‌قرار را به غم عشق کار نیست بس کن زبان وسوسه در دل که بیش از این سوز و گداز درخور این بی‌قرار نیست افسون مخوان به وعده و پیغام آشتی دانم دلم، چنان سخنت استوار نیست بس داغ لاله دیدم از فتنه‌ی خزان دیگر دلم به عشق گلی پایدار نیست

آتش به دل مزن که دلم را قرار نیست این بی‌قرار را به غم عشق کار نیست

\============================================

(رفیق اصفهانی)

خرم کسی که دارد در روزگار یاری خوش آن که میگزارد با یار روزگاری

مشتاق روی گل را از خار نیست چاره این نکته می‌سراید بر گلبنی هزاری
