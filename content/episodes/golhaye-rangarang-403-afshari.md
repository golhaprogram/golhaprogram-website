---
title: '---'
slug: گلهای-رنگارنگ-۴۰۳-افشاری
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۰۳ - افشاری"
date: "2021-03-24"
categories: 
  - "گلهای-رنگارنگ"
tags: 
  - "احمد-عبادی"
  - "بهادر-یگانه"
  - "جواد-معروفی"
  - "خواجه-عبدالله-انصاری"
  - "عارف-قزوینی"
  - "عبدالوهاب-شهیدی"
  - "عطار"
  - "فخرالدین-عراقی"
  - "nahid"
---

\[audio mp3="https://golhaprogram.com/wp-content/uploads/2021/03/GR\_403\_Nahid\_Shahidi.mp3"\]

\[/audio\]

[دانلود گلهای رنگارنگ ۴۰۳](https://golhaprogram.com/wp-content/uploads/2021/03/GR_403_Nahid_Shahidi.mp3)

با همکاری: ناهید دایی‌جواد، عبدالوهاب شهیدی، احمد عبادی، جواد معروفی شعر ترانه: بهادر یگانه آهنگ ترانه: عارف قزوینی اشعار متن برنامه: خواجه عبدالله انصاری، فخرالدین عراقی، عطار گوینده: آذر پژوهش ============================================

(خواجه عبدالله انصاری)

مست توام، از جرعه و جام آزادم مرغ توام، از دانه و دام آزادم مقصود من از کعبه و بتخانه تویی ورنه من از این هر دو مقام آزادم ============================================

(بهادر یگانه)

امشب به یک ساغر خرابم کردی در اشک غم نقش بر آبم کردی چون طره‌ات در پیچ و تابم کردی بر موج حسرت چون حبابم کردی ساقی من امشب در پناهت هستم از گردش چشم سیاهت مستم مستم، ز افسون نگاهت مستم افسانه‌ای خواندی و خوابم کردی از بی‌قراری همچون غباری بر درگه عشقت نهادم سر، جوابم کردی ============================================

(فخرالدین عراقی)

عشق شوقی در نهاد ما نهاد جان ما را در کف غوغا نهاد قصه‌ی خوبان به نوعی باز گفت کآتشی در پیر و در برنا نهاد عقل مجنون در کف لیلا سپرد جان وامق در لب عَذرا نهاد از پی برگ و نوای بلبلان رنگ و بویی بر گل رعنا نهاد بهر آشوب دل سوداییان خال فتنه بر رخ زیبا نهاد نام و ننگ ما همه بر باد داد نام ما دیوانه و رسوا نهاد ============================================

(خواجه عبدالله انصاری)

ما را دلی است گوهر دریای نیم‌شب گوهرفشان محنت و غم‌های نیم‌شب گو خواجه صبح‌دم به تماشای گل برو ما را بس است ذوق تماشای نیم‌شب مطرب بنال ورنه بشورند عاشقان در شورش سحرگه و سودای نیم‌شب انصاریا دریغ که هرکس نمی‌شود واقف به سِر صبح و معمای نیم‌شب ============================================

(عطار)

چو نقاب برگشایی، مه آن جهان برآید ز فروغ نور رویت، ز جهان فغان برآید همه دورهای عالم، بگذشت و کس ندانست که رخ چو آفتابت ز چه آسمان برآید دل و جان عاشقانت، ز غمت به جوش آید چه ز سِرّ سینه نامت، به سر زبان برآید منم و غم تو، دانم که کسی که در غم تو به تو در گریخت غمگین، ز تو شادمان برآید چو غم تو هست جان را، چه غمم بود که دل را غم تو به غمگساری، ز میان جان برآید ============================================

(خواجه عبدالله انصاری)

نه هر طالب تواند اشک‌ریزی نه هر عاشق تواند صبح‌خیزی تو را آن به که چون مردان سرمست شبی از خود به سوی حق گریزی ============================================

(بهادر یگانه)

امشب ز غم دیوانه‌ام، ای ساقی محتاج یک پیمانه‌ام، ای ساقی دردی‌کش میخانه‌ام، ای ساقی در عاشقی افسانه‌ام، ای ساقی چون نی فغان‌ها از جدایی دارم در دل نوای بی‌نوایی دارم با ناله‌ی نی آشنایی دارم از خویشتن بیگانه‌ام، ای ساقی من مستِ مست‌ام، آتش پرستم سرگشته گرد شعله، چون پروانه‌ام، ای ساقی
