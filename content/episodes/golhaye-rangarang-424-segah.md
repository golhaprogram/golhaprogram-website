---
title: '---'
slug: گلهای-رنگارنگ-۴۲۴-سه‌گاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۲۴ - سه‌گاه"
date: "2021-03-28"
categories: 
  - "گلهای-رنگارنگ"
tags: 
  - "اصغر-بهاری"
  - "بهادر-یگانه"
  - "پرویز-ایران‌پور"
  - "جلیل-شهناز"
  - "جواد-معروفی"
  - "حسین-قوامی"
  - "رهی-معیری"
  - "عاشق-اصفهانی"
  - "nahid"
  - "نظیری-نیشابوری"
  - "هلالی-جغتایی"
---

\[audio mp3="https://golhaprogram.com/wp-content/uploads/2021/03/GR\_424\_Nahid\_Ghavami.mp3"\]

\[/audio\]

[دانلود گلهای رنگارنگ ۴۲۴](https://golhaprogram.com/wp-content/uploads/2021/03/GR_424_Nahid_Ghavami.mp3)

با همکاری: ناهید دایی‌جواد، حسین قوامی، اصغر بهاری، جلیل شهناز، جواد معروفی شعر ترانه: بهادر یگانه آهنگ ترانه: پرویز ایران‌پور اشعار متن برنامه: رهی معیری، عاشق اصفهانی، هلالی جغتایی، نظیری نیشابوری گوینده: آذر پژوهش ============================================

(رهی معیری)

سزای چون تو گلی گرچه نیست خانه‌ی ما بیا چو بوی گل امشب به آشیانه‌ی ما چو بانگ رعد خروشان که پیچد اندر کوه جهان پر است ز گلبانگ عاشقانه ما ============================================

(بهادر یگانه)

تا کی به دامان شب، مهر خموشی به لب در دل کنم شکوه ز بیداد هستی ساقی ز راه کَرم، پر کن ز می ساغرم بگشا به رویم، درِ دنیای مستی چون موج توفان‌زده‌ای در‌به‌درم سرگشته با عشق و جنون هم‌سفرم تا از من بی‌خبری، از دنیا بی‌خبرم چو غنچه تا کی، برم سر به گریبان چو مجنون ز غم تو، نهم سر به بیابان تا کی شکوه کنم، از درد بی‌سامانی تا کی گریه کنم، با یاد تو پنهانی مجنون دنیای خودم، سرگرم سودای خودم رسوای رسوا به جهان، از عشق رسوای خودم در این دام بلا، چون نای بی‌نوا، می‌نالم ای خدا دیگر به چشمم، جهان جلوه ندارد چون چنگ نالان، دلم ناله بر آرد به جز غم به دل من، کسی پا نگذارد ============================================

(عاشق اصفهانی)

چون برگِ شکوفه بر زمین ریزد باد چون غنچه کند خنده‌ی شادی بنیاد چون باده‌ی ناب در قدح ریزی شاد زیبا صنما، یاد کن از عاشق، یاد ============================================

(هلالی جغتایی)

نوبهار است بیا تا قدحی نوش کنیم شاید این محنت ایام فراموش کنیم ما که باشیم که ما را دهد آغوش تو دست با خیال تو مگر دست در آغوش کنیم یار چون ساقیِ بزم است هلالی برخیز تا به یک جرعه تو را واله و مدهوش کنیم ============================================

(رهی معیری)

می‌دهم مستی به دل‌ها، گر چه مستورم ز چشم بوی آغوش بهارم، در چمن پیچیده‌ام نازک‌اندامی بوَد امشب در آغوشم رهی همچو نیلوفر به شاخ نسترن پیچیده‌ام ============================================

(نظیری نیشابوری)

ساقیا برخیز و با مستان برقص عشق، ساغر می‌کُند گردان، برقص خرقه‌ها را گل‌فشان کن از شراب جام برکف، چون گل خندان، برقص
