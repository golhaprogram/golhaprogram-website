---
title: '---'
slug: گلهای-رنگارنگ-۳۱۰-سه‌گاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۳۱۰ - سه‌گاه"
date: "2021-01-20"
categories: 
  - "گلهای-رنگارنگ"
tags: 
  - "پژمان-بختیاری"
  - "pouran"
  - "صباحی-بیدگلی"
  - "عبدالوهاب-شهیدی"
  - "عبید-زاکانی"
  - "عطار"
  - "فریدون-حافظی"
  - "معینی-کرمانشاهی"
---

\[audio mp3="https://golhaprogram.com/wp-content/uploads/2021/01/GR\_310\_Pouran\_Shahidi.mp3"\]

\[/audio\]

[دانلود گلهای رنگارنگ ۳۱۰](https://golhaprogram.com/wp-content/uploads/2021/01/GR_310_Pouran_Shahidi.mp3)

با همکاری : پوران، عبدالوهاب شهیدی آهنگ: فریدون حافظی شعر ترانه: معینی کرمانشاهی اشعار متن برنامه: عطار، پژمان بختیاری، عبید زاکانی، صباحی بیدگلی گوینده: آذر پژوهش ============================================

(عطار)

در سرم از عشق تو سودا خوش است در دلم از شوقت این غوغا خوش است ============================================

(معینی کرمانشاهی)

همین امشب، به یاد رخ محبوبم در میخانه می‌كوبم، منِ دیوانه امشب ببوسم به یاد لبِ نوش او، لب پیمانه امشب به گرد شرارِ منِ آتشین، شوم پروانه امشب خوشا حال آن زمان‌ها که من به دوشت نهاده سر، مست بوی تو بودم چه شب‌ها که من ز شب تا سحر به صد شوق و آرزو، روبه‌روی تو بودم کنون گر مهربان ای گل وگر نامهربانی برای من که می‌سوزم، هنوز آرامِ جانی به عشق تو خو کرده این جان من، خوشا مستی و جان‌فشانی چنان رهگذر، چرا بی‌خبر، تو از آه و ناله‌ی سینه‌ی عاشقانی ============================================

(پژمان بختیاری)

ما هم شکسته‌خاطر و دیوانه بوده‌ایم ما هم اسیر طره‌ی جانانه بوده‌ایم ما نیز چون نسیمِ سحر در حریم باغ روزی ندیم بلبل و پروانه بوده‌ایم بر کام خشک ما به حقارت نظر مکن ما هم رفیق ساغر و پیمانه بوده‌ایم ای عاقلان به لذت دیوانگی قسم ما نیز دل‌شکسته و دیوانه بوده‌ایم ============================================

( عبید زاکانی)

می‌کند سلسله‌ی زلف تو دیوانه مرا می‌کِشد نرگس مست تو به میخانه مرا متحیر شده‌ام تا غم عشقت ناگاه از کجا یافت در این گوشه‌ی ویرانه مرا دولتی یابم اگر در نظرِ شمعِ رخت کشته و سوخته یابند چو پروانه مرا دردسر می‌دهدم واعظ و می‌پندارد که التفات است بدان بیهده افسانه مرا چاره آن است که دیوانگی‌ای پیش آرم تا فراموش کند واعظ فرزانه مرا ============================================

(صباحی بیدگلی)

گفتی که دریغ از تو غم خویش ندارم من هم طمعی از تو از این بیش ندارم
