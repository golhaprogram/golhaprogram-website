---
title: '---'
slug: گلهای-رنگارنگ-۲۹۱-شور
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۲۹۱ - شور"
date: "2021-01-10"
categories: 
  - "گلهای-رنگارنگ"
tags: 
  - "جواد-معروفی"
  - "رضا-ورزنده"
  - "علی‌اکبر-شیدا"
  - "عماد-خراسانی"
  - "فخرالدین-عراقی"
  - "mahmoudi-khansari"
  - "marzieh"
---

\[audio mp3="https://golhaprogram.com/wp-content/uploads/2021/01/GR\_291\_Marzieh\_Mahmoudi.mp3"\]

\[/audio\]

[دانلود گلهای رنگارنگ ۲۹۱](https://golhaprogram.com/wp-content/uploads/2021/01/GR_291_Marzieh_Mahmoudi.mp3)

با همکاری: مرضیه، محمودی خوانساری، جواد معروفی، رضا ورزنده آهنگ و شعر ترانه: علی‌اکبر شیدا اشعار متن برنامه: فخرالدین عراقی، عماد خراسانی گوینده: روشنک ============================================

(فخرالدین عراقی)

ای دل و جان عاشقان، شیفته‌ی لقای تو سرمه‌ی چشم خسروان، خاک در سرای تو مرهم جان خستگان، لعل حیات‌بخش تو دام دل شکستگان، طره‌ی دل‌ربای تو در سر زلف و خال تو، رفت دل همه جهان کیست که نیست در جهان، عاشق و مبتلای تو دستِ تهی به درگهت آمده‌ام امیدوار لطف کن ارچه نیستم، درخور مرحبای تو جام جهان‌نمای من، روی طرب‌فزای توست گرچه حقیقت من است، جام جهان‌نمای تو ============================================

(علی‌اکبر شیدا)

چشم بی‌سرمه، سیاهش نگرید روی ناشسته، چو ماهش، نگرید گفتم که غم‌خوارم شوی، در روز جدایی شمع شب تارم شوی، ترسم که نیایی نه دلم بردی تو، نه غمم خوردی تو دلم آزردی صنما، به خدا نادیدن رویت می‌کُشدم آن سنبلِ مویت می‌کُشدم وین لاله‌ی رویت می‌کُشدم ============================================

(فخرالدین عراقی)

جام جهان‌نمای من، روی طرب‌فزای توست گرچه حقیقت من است، جام جهان نمای تو نیست عجب اگر شود، زنده عراقی از لبت كآب حیات می‌چکد از لب جان‌فزای تو ============================================

(عماد خراسانی)

ماییم و دلی پرخون از جور پری‌رویی دیوانه‌ی زنجیری، آشفته‌ی گیسویی گلزار امیدم سوخت، از برق سیه‌چشمی در دشت جنونم برد، خال و خط آهویی صبری که مرا حاصل، از گوشه‌نشینی شد بر باد بداد آن مه، با گوشه‌ی ابرویی هردم که خزان خواهد، تاراج کند عمرم آن شاخه‌گلِ رعنا، مستم کند از بویی بسیار جفا کردم، بر خویش و خطا کردم دانستم و دل بستم، بر همچو تو بدخویی تنها به چمن خیزید، یاران که عماد امسال شد سایه‌ی دیواری، شد خاک سر کویی ============================================

(فخرالدین عراقی)

دل‌سوختگان را خبر از عشق تو نیست مشتاقِ هوا را اثر از عشق تو نیست در هر دو جهان نیک نظر کرد دلم زان هیچ مقام برتر از عشق تو نیست
