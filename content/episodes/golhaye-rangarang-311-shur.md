---
title: '---'
slug: گلهای-رنگارنگ-۳۱۱-شور
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۳۱۱ - شور"
date: "2021-01-20"
categories: 
  - "گلهای-رنگارنگ"
tags: 
  - "بابا-طاهر"
  - "بیژن-ترقی"
  - "pouran"
  - "روح‌الله-خالقی"
  - "عبدالوهاب-شهیدی"
---

\[audio mp3="https://golhaprogram.com/wp-content/uploads/2021/01/GR\_311\_Pouran\_Shahidi.mp3"\]

\[/audio\]

[دانلود گلهای رنگارنگ ۳۱۱](https://golhaprogram.com/wp-content/uploads/2021/01/GR_311_Pouran_Shahidi.mp3)

با همکاری: پوران، عبدالوهاب شهیدی، روح‌الله خالقی شعر ترانه: بیژن ترقی اشعار متن برنامه: باباطاهر گوینده: آذر پژوهش ============================================

(بیژن ترقی)

خدا دل، ای خدا دل، بلا دل، مبتلا دل خدایا با که گویم، ندارد آشنا دل بدین افسرده‌جانی، نیافتد از نوا دل نه پایی تا گریزی، نه دستی تا ستیزی مزن بر سر تو ای بی‌دست و پا، دلم بی دست و پا دل در این بیگانگی، به این دیوانگی، که زد نقش تو را دل بدین افسرده‌جانی، نیافتد از نوا دل گناه او همین بس، نبوده بی‌وفا دل در آتش چرا نشسته، ندیده کجا نشسته، نسوزد مگر چو ما دل شراب بی‌غشی تو، آتشی تو ای دل، سراپا آتش اما خامشی تو، خامشی تو ============================================

(باباطاهر)

خدایا داد از این دل، داد از این دل که یک دم مو نگشتم شاد از این دل چو فردا دادخواهان داد خواهند بگویم صد هزاران داد از این دل ============================================

(باباطاهر)

ز دست چرخ وارون داد دیرم هزاران ناله و فریاد دیرم نشسته دل‌ستانم با خس و خار چگونه خاطر خود شاد دیرم ============================================

(باباطاهر)

غمم غم بی و غم‌خوارِ دلم غم غمم هم مونس و هم یار و همدم غمم نهله كه مو تنها نشینم مریزاد، بارک‌الله، مرحبا غم ============================================

(باباطاهر)

بلا بی دل، خدایا، دل بلا بی گنه چشمان کره، دل مبتلا بی اگر چشمان نکردی دیده‌بانی چه دانستی دلم خوبان کجا بی ============================================

(باباطاهر)

کُشیمان ار به زاری از که ترسی برانی ار به خواری از که ترسی به این نیمه دل از کس مو نترسم دو عالم دل تو داری از که ترسی ============================================

(باباطاهر)

خوشا آنان که پا از سر نذونند میون شعله خشک و تر نذونند کنشت و کعبه و بتخانه و دیر سرایی خالی از دلبر نذونند
