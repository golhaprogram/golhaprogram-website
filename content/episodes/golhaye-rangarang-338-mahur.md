---
title: '---'
slug: گلهای-رنگارنگ-۳۳۸-ماهور
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۳۳۸ - ماهور"
date: "2021-02-11"
categories: 
  - "گلهای-رنگارنگ"
tags: 
  - "pouran"
  - "جلیل-شهناز"
  - "حافظ"
  - "رهی-معیری"
  - "روح‌الله-خالقی"
  - "سعدی"
  - "عبدالوهاب-شهیدی"
  - "مرتضی-نی‌داوود"
  - "مشفق-کاشانی"
---

\[audio mp3="https://golhaprogram.com/wp-content/uploads/2021/02/GR\_338\_Pouran\_Shahidi.mp3"\]

\[/audio\]

[دانلود گلهای رنگارنگ ۳۳۸](https://golhaprogram.com/wp-content/uploads/2021/02/GR_338_Pouran_Shahidi.mp3)

با همکاری: پوران، عبدالوهاب شهیدی، جلیل شهناز، روح‌الله خالقی شعر ترانه: رهی معیری آهنگ: مرتضی نی‌داوود اشعار متن برنامه: حافظ، مشفق کاشانی، سعدی گوینده: آذر پژوهش ============================================

(حافظ)

هر وقت خوش که دست دهد مغتنم شمار کس را وقوف نیست که انجام کار چیست پیوند عمر بسته به مویی است زینهار غم‌خوار خویش باش، غم روزگار چیست ============================================

(؟)

هلال ماه چو بر آسمان هویدا شد کلید میکده گم گشته بود و پیدا شد ============================================

(رهی معیری)

گوشه‌ی چشمی به ما کن، درد اسیران دوا کن شمع سحرگه چون فشانَد قطره‌ی اشکی، یاد ما کن ای لب نوشین تو صد چشمه‌ی بقا ساز طرب ساز و شبی از درم درآ یا مده ای راحت جان وعده‌ای مرا یا وفا کن داغ حسرت جان‌گداز است چاره‌ی ما سوز و ساز است ناله‌ی آتشین سر کن ای دل وز جدایی چو نی شکوه‌ها کن جانم آمد بر لب ای گل از نگاهی امشب ای گل چاره‌ی عاشق بی‌نوا کن دین و دل و جان و جهانم تویی، تویی آن‌که بود فتنه‌ی رویت منم، منم آن که بود شادی جانم تویی، تویی رحمتی بر خسته‌جانی مبتلا کن چون بروید در بهاران لاله‌ای یاد ما کن ============================================

(حافظ)

مصلحت‌دید من آن است که یاران همه کار بگذارند و خم طره‌ی یاری گیرند رقص بر شعر تر و ناله‌ی نی خوش باشد خاصه رقصی که در آن دست نگاری گیرند ============================================

(مشفق کاشانی)

مرا در سینه از شادی، دلِ بی‌تاب می‌رقصد که در بزم من امشب دختر مهتاب می‌رقصد گل مهتاب می‌روید، چراغ لاله می‌سوزد به بزم از شوق در ساغر شراب ناب می‌رقصد به یاد ابروی جانانه مِی نوشم که چشم او بود مستی که شب در دامن مهتاب می‌رقصد چو دریا گشته از موج ستاره دامن گردون که مه چون زورق سیمین در این گرداب می‌رقصد به بوی دلکش باد بهار امشب ز سرمستی دل مشفق درون سینه‌ی بی‌تاب می‌رقصد ============================================

(سعدی)

مگر نسیم سحر بوی یار من دارد که راحت دل امیدوار من دارد نشان راه سلامت ز من مپرس که عشق زمام خاطر بی‌اختیار من دارد
