---
title: '---'
slug: گلهای-رنگارنگ-۳۰۵-افشاری
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۳۰۵ - افشاری"
date: "2021-01-17"
categories: 
  - "گلهای-رنگارنگ"
tags: 
  - "ابوالحسن-ورزی"
  - "جواد-معروفی"
  - "سعدی"
  - "عبدالوهاب-شهیدی"
  - "معینی-کرمانشاهی"
---

\[audio mp3="https://golhaprogram.com/wp-content/uploads/2021/01/GR\_305\_Shahidi.mp3"\]

\[/audio\]

[دانلود گلهای رنگارنگ ۳۰۵](https://golhaprogram.com/wp-content/uploads/2021/01/GR_305_Shahidi.mp3)

با همکاری : عبدالوهاب شهیدی، جواد معروفی شعر ترانه: معینی کرمانشاهی اشعار متن برنامه: معینی کرمانشاهی، ابوالحسن ورزی، سعدی گوینده: روشنک ============================================

(معینی کرمانشاهی)

تو ای آهوی من کجا می‌گریزی چه کردم که بی‌اعتنا می‌گریزی خدا خواست پیوند عشق تو با من ز من یا ز کار خدا می‌گریزی ============================================

(ابوالحسن ورزی)

باز بر خاک درت روی نیاز آوردم آن دلی را که شکستی به تو باز آوردم دامنِ اشکی و افسانه‌ی جان‌سوزِ غمی است آنچه از خلوت شب‌های دراز آوردم ============================================

(سعدی)

پای سرو بوستانی در گل است سرو ما را پای معنی در دل است هر که چشمش بر چنان روی اوفتاد طالعش میمون و فالش مقبل است نیک‌خواهانم نصیحت می‌کنند خشت بر دریا زدن بی‌حاصل است شوق را بر صبر قوت غالب است عقل را با عشق دعوی باطل است بذل جاه و مال و ترک نام و ننگ در طریق عشق اول منزل است سعدیا نزدیک رای عاشقان خلق مجنون‌اند و مجنون عاقل است ============================================

(معینی کرمانشاهی)

شیدا شده‌ام، چه کنم با دل، چه کنم با دل ز جدایی ز جهان دل برکندم، تا شوری پیدا کردم تو پریشان مو کردی، چون مجنون صحرا گردم ز تو نوشین‌لب باشد، هم درمان و هم دردم دلم از خون چون مینا لبریز و من خاموشم شب هجران جای می خوناب دل می‌نوشم ز خیالت برخیزد بوی گل از آغوشم تو سیه‌چشم از چشمم تا دوری من بیمارم تو سیه‌گیسو هر شب در خواب و من بیدارم تو لب می‌گون داری، من اشک گلگون دارم ز تو دل گر برگیرم، از غم دیگر می‌میرم به خدا دور از رویت، از جان شیرین سیرم
