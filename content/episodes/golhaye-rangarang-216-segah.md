---
title: '---'
slug: گلهای-رنگارنگ-۲۱۶-سه‌گاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۲۱۶ - سه‌گاه"
date: "2019-09-23"
categories: 
  - "گلهای-رنگارنگ"
tags: 
  - "احمد-عبادی"
  - "اوحدی-مراغه‌ای"
  - "banan"
  - "حبیب‌الله-بدیعی"
  - "رحمت‌الله-بدیعی"
  - "رهی-معیری"
  - "زاون"
  - "سلیم-فرزان"
  - "عباس-شاپوری"
  - "عبدالرزاق-اصفهانی"
  - "علی-تجویدی"
  - "علیرضا-ایزدی"
  - "مرتضی-محجوبی"
  - "میرنقیبی"
  - "ناصر-افتتاح"
  - "نعمت‌الله-مجید"
  - "homayoun-khorram"
---

\[audio mp3="https://golhaprogram.com/wp-content/uploads/2019/09/GR\_216\_Banan\_Mahjoubi.mp3"\]

\[/audio\]

[دانلود گلهای رنگارنگ ۲۱۶](https://golhaprogram.com/wp-content/uploads/2019/09/GR_216_Banan_Mahjoubi.mp3)

با همکاری: بنان، محجوبی، تجویدی، همایون خرم، حبیب‌الله بدیعی، عباس شاپوری، رحمت‌الله بدیعی، میرنقیبی، نعمت‌الله مجید، سلیم فرزان، زاون، علیرضا ایزدی، ناصر افتتاح، احمد عبادی آهنگ: مرتضی محجوبی اشعار متن برنامه: جمال‌الدین عبدالرزاق اصفهانی، رهی معیری، اوحدی مراغه‌ای شعر ترانه: رهی معیری گوینده: فروزنده اربابی، روشنک

\============================================

(جمال‌الدین عبدالرزاق اصفهانی)

می‌خواهمت ای ساقی، برخیز و شرابم ده می‌خوانمت ای مطرب، راهی ز ربابم ده من شعله‌ی خاموشم، من مستم و مدهوشم امشب به ندای دل، مستانه جوابم ده افسانه‌ی عقل و دین، یکباره رها كردم باکی نبود دیگر، دیوانه خطابم ده تا دل به بلا دادم، از رنج تن آزادم خواهی تو امیدم بخش، خواهی تو عذابم ده

\============================================

(رهی معیری)

شهر پر‌هنگامه از دیوانه‌ای دیدم رهی از تو و دیوانگی‌های توام آمد به یاد

\============================================

(رهی معیری)

من از روز ازل دیوانه بودم دیوانه‌ی روی تو، سرگشته‌ی کوی تو سرخوش از باده‌ی مستانه بودم در عشق و مستی، افسانه بودم نالان از تو شد، چنگ و عود من تار موی تو، تار و پود من بی باده مدهوشم، ساغر نوشم، ز چشمه‌ی نوش تو مستی دهد ما را، گل‌رخسارا، بهار آغوش تو چو به ما نگری، غم دل بِبَری، کز باده نوشین‌تری سوزم همچو گل، از سودای دل دل رسوای تو، من رسوای دل گرچه به خاک و خون کشیدی مرا، روزی که دیدی مرا بازآ که در شام غم، صبح امیدی مرا، صبح امیدی مرا

\============================================

(اوحدی مراغه‌ای)

بیار باده که ما را به هیچ حال امشب برون نمی‌رود آن صورت از خیال امشب به حکم آن که ندارم حضور بی رخ دوست مرا نماز حرام است و می حلال امشب ز عشرت و طرب و باده هیچ باقی نیست ولی چه سود که دوریم از آن جمال امشب شنیده‌ای که بنالند عاشقان بی دوست تو نیز عاشقی ای اوحدی بنال امشب

\============================================

(اوحدی مراغه‌ای)

یا به نزد خویشتن راهم بده یا مجال ناله و آهم بده از دهانت چون نمی‌یابم نشان بوسه‌ای زان روی چون ماهم بده غربت من در جهان از بهر توست قُربت خاصان درگاهم بده یا خیال خود به خواب من فرست یا دلی بیدار و آگاهم بده

\============================================

(جمال‌الدین عبدالرزاق اصفهانی)

یا تو را من وفا بیاموزم یا من از تو جفا بیاموزم به کدامین دعات خواهم یافت تا روم آن دعا بیاموزم روی بگشای تا خلایق را معنی «وَالضُحی» بیاموزم از خیالت وفا طلب کردم گفت کو از کجا بیاموزم
