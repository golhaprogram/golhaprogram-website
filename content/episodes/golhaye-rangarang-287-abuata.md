---
title: '---'
slug: گلهای-رنگارنگ-۲۸۷-ابوعطا
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۲۸۷ - ابوعطا"
date: "2021-01-05"
categories: 
  - "گلهای-رنگارنگ"
tags: 
  - "elaheh"
  - "بابا-طاهر"
  - "پوران‌دخت-صارمی"
  - "جمشید-ارجمند-تهرانی"
  - "جواد-معروفی"
  - "حسین-قوامی"
  - "سعدی"
  - "علی-تجویدی"
  - "علی‌اکبر-شیدا"
  - "فخرالدین-عراقی"
  - "فریدون-حافظی"
  - "مولانا"
---

\[audio mp3="https://golhaprogram.com/wp-content/uploads/2021/01/GR\_287\_Elaheh\_Ghavami.mp3"\]

\[/audio\]

[دانلود گلهای رنگارنگ ۲۸۷](https://golhaprogram.com/wp-content/uploads/2021/01/GR_287_Elaheh_Ghavami.mp3)

با همکاری: الهه، حسین قوامی، علی تجویدی، فریدون حافظی، جواد معروفی شعر ترانه: جمشید ارجمند تهرانی آهنگ: علی‌اکبر شیدا اشعار متن برنامه: پوران‌دخت صارمی، فخرالدین عراقی، سعدی، مولوی، باباطاهر گوینده: روشنک ============================================ (پوران‌دخت صارمی)

من آن خاکسترِ آتش‌به‌جانم که مانده در قفای کاروانم نه جانی تا کنم پرتوفشانی نه دودی تا کِشد بر آسمانم ============================================

(پوران‌دخت صارمی)

بزن با زخمه‌ی حسرت چو عودم که در گوش فلک پیچد سرودم چو عود سینه‌سوزم کن که چون دود رها سازی در این چرخ کبودم ============================================

(جمشید ارجمند تهرانی)

خدایا بر دلم دردی نشسته ز غم بر چهره‌ام گردی نشسته خدایا من دلی دیوانه دارم به ویران کوی غم، کاشانه دارم چو شب مه از دلِ دریا برآید ز چشمت صد هزار اختر درآید برآید از دلم فریاد و فریاد که یاد بی‌دلان هم رفته از یاد به روزی باز آیی، یار جویی که خاک کوی او، خوش رفته بر باد ============================================

(فخرالدین عراقی)

شوقی که چو گل، دل شکفاند عشق است (ذهنی، که رموز عشق داند، عشق است) ============================================

(سعدی)

هرگز آن دل بنمیرد که تو جانش باشی نیک‌بخت آن که تو در هر دو جهانش باشی غم و اندیشه در آن دایره هرگز نرود به حقیقت که تو چون نقطه میانش باشی هرگزش باد خزان، برگ پریشان نکند بوستانی که در آن سرو روانش باشی تشنگانت به لب ای چشمه‌ی حیوان مردند تشنه‌تر آن که تو نزدیک دهانش باشی ============================================

(مولوی)

ای شراب جانِ مستم نام تو چشمِ عقلم روشن از ایام تو منتظر بنشسته‌ام تا در رسد از پی جان خواستن پیغام تو ============================================

(فخرالدین عراقی)

مقصود دلِ عاشق شیدا، همه او دان مطلوب دلِ وامق و عذرا، همه او دان در سینه‌ی هر غم‌زده پنهان، همه او بین در دیده‌ی هر دل‌شده پیدا، همه او دان بر لاله و گلزار و گل گر نظر افتد گلزار و گل و لاله و صحرا همه او دان ============================================

(باباطاهر)

اگر مجنون دلِ شوریده‌ای داشت دل لیلی از آن شوریده‌تر بود ============================================

(باباطاهر)

ز دست دیده و دل هر دو فریاد که هرچه دیده بیند دل کند یاد بسازم خنجری نیشش ز پولاد زنم بر دیده تا دل گردد آزاد ============================================

(باباطاهر)

خدایا داد از این، فریاد از این دل مگر بیدُم یک‌دَم شاد از این دل چو فردا دادخواهان داد خواهند برآرم من دو صد فریاد از این دل
