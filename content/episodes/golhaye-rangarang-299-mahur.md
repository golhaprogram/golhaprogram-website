---
title: '---'
slug: گلهای-رنگارنگ-۲۹۹-ماهور
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۲۹۹ - ماهور"
date: "2021-01-13"
categories: 
  - "گلهای-رنگارنگ"
tags: 
  - "جلیل-شهناز"
  - "حافظ"
  - "حسین-قوامی"
  - "رهی-معیری"
  - "روح‌الله-خالقی"
  - "عطار"
  - "marzieh"
  - "ملک‌الشعرا-بهار"
  - "نصرالله-زرین‌پنجه"
  - "یحیی-زرین‌پنجه"
---

\[audio mp3="https://golhaprogram.com/wp-content/uploads/2021/01/GR\_299\_Marzieh\_Ghavami.mp3"\]

\[/audio\]

[دانلود گلهای رنگارنگ ۲۹۹](https://golhaprogram.com/wp-content/uploads/2021/01/GR_299_Marzieh_Ghavami.mp3)

با همکاری : مرضیه، حسین قوامی، جلیل شهناز، یحیی زرین‌پنجه، روح‌الله خالقی آهنگ: نصرالله زرین‌پنجه شعر ترانه: ملک‌الشعرای بهار اشعار متن برنامه: حافظ، رهی معیری، عطار گوینده: آذر پژوهش ============================================

(حافظ)

بهار و گل طرب‌انگیز گشت و توبه‌شکن به شادی رخ گل، بیخ غم ز دل بر کن ز دست‌برد صبا، گِردِ گل کُلاله ببین شکنج گیسوی سنبل نگر به روی سمن ============================================

(ملک‌الشعرای بهار)

ز فروردین شد شکفته چمن گل نو شد زیب دشت و دمن کجایی ای نازنین گل من بهار آمده با گل و سنبل ز بیداد گل نعره زد بلبل دل بلبل نازک است ای گل دل او را از جفا مشکن بهار از گل، سایبان دارد دریغا کز پی، خزان دارد خوش آن‌کس کو یاری جوان دارد بتی تازه با شراب کهن دلم گشت از چرخ بوقلمون چو جام می، لب‌به‌لب از خون غم عشقت شد بر غمم افزون شد از ستمت، ز دست غمت، غرق خون دل من مجنون دل من، محزون دل من، لاله‌گون دل من نگارا رحمی نما به چشم ترم که من از زلفت بتا شکسته‌ترم اگر بردم جان از غم دوران ز درد فراق تو جان نبرم عزیز دلم، بت چِگِلم، آبروی چمن بهار مرا، خزان منما، نازنین گل من ============================================

(رهی معیری)

دیده مپوشان ز تماشای گل باده‌ی مستانه بزن پای گل چون گل رخسار دل‌آرای دوست جلوه کند روی دل‌آرای گل ============================================

(عطار) عزم آن دارم که امشب نیم‌مست پای‌کوبان، کوزه‌ی دُردی به دست سر به بازار قلندر برنهم پس به یک ساعت ببازم هرچه هست پرده‌ی پندار می‌باید درید توبه‌ی تزویر می‌باید شکست ساقیا در ده شرابی دل‌گشای هین که دل برخاست، مِی بر سر نشست تو مگردان دور تا ما مردوار دور گردون زیر پا آریم پست همچو عطار از جهت بیرون شویم بی‌جهت در رقص آییم از الست ============================================

(رهی معیری)

دیده مپوشان ز تماشای گل باده‌ی مستانه بزن پای گل چون گل رخسار دل‌آرای دوست جلوه کند روی دل‌آرای گل بلبل شوریده چو دل‌دادگان نقد روان داده به سودای گل بر دل ما داغ تمنای تو بر دل او داغ تمنای گل
