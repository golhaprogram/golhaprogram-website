---
title: '---'
slug: گلهای-رنگارنگ-۱۸۵-چهارگاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۱۸۵ - چهارگاه"
date: "2019-09-06"
categories: 
  - "گلهای-رنگارنگ"
tags: 
  - "حافظ"
  - "رضا-ورزنده"
  - "علی-تجویدی"
  - "فخرالدین-عراقی"
  - "لطف‌الله-مجد"
  - "marzieh"
  - "معینی-کرمانشاهی"
  - "وحید-دستگردی"
---

\[audio mp3="https://golhaprogram.com/wp-content/uploads/2019/09/GR\_185\_Marzieh\_Tajvidi.mp3"\]

\[/audio\]

[دانلود گلهای رنگارنگ ۱۸۵](https://golhaprogram.com/wp-content/uploads/2019/09/GR_185_Marzieh_Tajvidi.mp3)

با همکاری: مرضیه، تجویدی، لطف‌الله مجد، رضا ورزنده آهنگ: علی تجویدی شعر ترانه: معینی کرمانشاهی اشعار متن برنامه: وحید دستگردی، حافظ شیرازی، فخرالدین عراقی گوینده: روشنک

\============================================

(وحید دستگردی)

خوش آمدی بنشین و مرو چو عمر دمی که بی تو عمر نیارزد به نیمه‌ی درمی وصال روی تو بعد از فراق دانی چیست؟ صباح معدلتی در پی شب ستمی

\============================================

(حافظ)

بیا تا گل برافشانیم و می در ساغر اندازیم فلک را سقف بشکافیم و طرحی نو دراندازیم اگر غم لشکر انگیزد که خون عاشقان ریزد من و ساقی به هم سازيم و بنیادش براندازیم چو در دست است رودی خوش، بزن مطرب سرودی خوش که دست‌افشان غزل خوانیم و پاکوبان سراندازیم

\============================================

(معینی کرمانشاهی)

کو یاری تا به دیارم برساند؟ پیغامم را به نگارم برساند کو غم‌خواری که کنارم بنشیند؟ دل‌دارم را به کنارم برساند من هم، جدا شدم ز آشیانه من هم، دلم شکسته ای زمانه من هم، به ناله‌های عاشقانه در این زمانه گشته‌ام فسانه بی‌خبرم، ز جای بی‌نشان تو بر لب من، رسیده جان، به جان تو هجر تو شد، نصیب من در این میانه نصیب من در این میانه چه شود، کز تو رسد، به شکسته‌دلی خبری؟ چه شود، گُل فکند، به بد آب و گِلی نظری؟ چو نسیم سحر، ز برم بگذر بگذر، که مگر، گُلی از گِل من بدمد، چون روم ز نظر چه شود، کز تو رسد، به شکسته‌دلی خبری؟ چه شود، گُل فکند، به بد آب و گِلی نظری؟ چو نسیم سحر ، ز برم بگذر بگذر، که مگر، گُلی از گِل من بدمد، چون روم ز نظر ز برم بگذر، بگذر که مگر گُلی از گِل من بدمد، چون روم ز نظر بدمد، چون روم ز نظر

\============================================

(حافظ)

بهشت عدن اگر خواهی بیا با ما به میخانه که از پای خُمَت یک‌سر به حوض کوثر اندازیم سخن‌دانی و خوش‌خوانی نمی‌ورزند در شیراز بیا حافظ که تا خود را به مُلکی دیگر اندازیم

\============================================

(فخرالدین عراقی)

ای لطف تو دستگیر هر رسوایی وی عفو تو پرده‌پوش هر خود رایی بخشای بدان بنده، که اندر همه عمر جز درگه تو دگر ندارد جایی
