---
title: '---'
slug: گلهای-رنگارنگ-۵۲۵-سه‌گاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۵۲۵ - سه‌گاه"
date: "2019-08-05"
categories: 
  - "گلهای-رنگارنگ"
tags: 
  - "انوری"
  - "بیژن-ترقی"
  - "جهانگیر-ملک"
  - "حبیب‌الله-بدیعی"
  - "رهی-معیری"
  - "roya"
  - "فرهنگ-شیرازی"
  - "کاظم-زمانی"
  - "گلپا"
  - "مجید-نجاحی"
---

\[audio mp3="https://golhaprogram.com/wp-content/uploads/2019/08/GR\_525\_Roya\_Golpa\_Badeeie.mp3"\]

\[/audio\]

[دانلود گلهای رنگارنگ ۵۲۵](https://golhaprogram.com/wp-content/uploads/2019/08/GR_525_Roya_Golpa_Badeeie.mp3)

با همکاری رویا، گلپایگانی، حبیب‌الله بدیعی، مجید نجاحی، جهانگیر ملک تنظیم: حبیب‌الله بدیعی شعر ترانه: بیژن ترقی اشعار متن: رهی معیری، کاظم زمانی، انوری غزل آواز: فرهنگ شیرازی گوینده: فیروزه امیرمعز

\============================================

(رهی معیری)

تو تماشاگه خلقی و من از باده‌ی شوق مستم آنگونه که یارای تماشایم نیست به سراپای تو ای سرو سهی‌قامت من کز تو فارغ سر مویی به سراپایم نیست چه نصیب است کز آن چشمه نوشینم هست؟ چه بلایی است کز آن قامت و بالایم نیست

\============================================

(بیژن ترقی)

نشد که به مستی، به باده پرستی برون كنم از سر، خیال تو را اگر چه دلم را، ز غصه شکستی غم تو هنوزم نکرده رها ز درد جدایی، به شوق رهایی دست تمنا می‌کِشم ز دامانت، اما دریغا عشق من از دامان تو نمی‌کِشد، دست تمنا تو ای مایه‌ی آسایش و آرامشم برهم زدی آرامش و آسایشم بنشان دلی در آتشم، در آتشم بی هم نفسی، افسرده‌دلم از بس كه غمت آزرده دلم چون برگ خزان، پژمرده‌دلم آزرده‌دلم، آزرده‌دلم نشد غم عشقت فراموشم جدا ز تو چون شمع خاموشم

\============================================

(کاظم زمانی)

هر شب میان آتش و آبیم در فراق آتش چو شمع بر دل دیوانه می‌زنیم پیمان شکسته‌ای و ندانی که ما هنوز هرشب به یاد چشم تو پیمانه می‌زنیم

\============================================

(انوری)

بیا که با سر زلف تو کارها دارم ز عشق روی تو در سر خمارها دارم بیا که بی رخ گلرنگ و زلف گل‌بویت شکسته در دل و در دیده خارها دارم

\============================================

(فرهنگ شیرازی)

از سر کوی تو گیرم که روم جای دگر کو دلی تا بسپارم به دل‌آرای دگر عاقبت از سر کوی تو برون باید رفت گیرم امروز دگر ماندم و فردای دگر بهر مجنون تو این کوه و بیابان تنگ است بهر ما کوه دگر باید و صحرای دگر

\============================================

(انوری)

ای مردمان بگویید، آرام جان من کو راحت‌فزای هرکس، محنت‌رسان من کو نامش همی نیارم، بردن به پیش هرکس گَه‌گَه به ناز گویم، سرو روان من کو
