---
title: '---'
slug: گلهای-رنگارنگ-۴۸۸-شور
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۸۸ - شور"
date: "2019-08-03"
categories: 
  - "گلهای-رنگارنگ"
tags: 
  - "پرتو-بیضایی"
  - "جهانگیر-ملک"
  - "حافظ"
  - "حبیب‌الله-بدیعی"
  - "رهی-معیری"
  - "roya"
  - "کریم-فکور"
  - "mahmoudi-khansari"
  - "میرزا-حبیب-خراسانی"
---

\[audio mp3="https://golhaprogram.com/wp-content/uploads/2019/08/GR-488\_Roya\_Khansari\_Badeeie.mp3"\]

\[/audio\]

[دانلود گلهای رنگارنگ ۴۸۸](https://golhaprogram.com/wp-content/uploads/2019/08/GR-488_Roya_Khansari_Badeeie.mp3)

با همکاری رویا، محمودی خوانساری، حبیب‌الله بدیعی، جهانگیر ملک آهنگ: حبیب‌الله بدیعی شعر ترانه: کریم فکور اشعار‌ متن برنامه: رهی معیری، پرتو بیضایی، میرزاحبیب خراسانی غزل آواز: حافظ گوینده: آذرپژوهش

\============================================

(رهی معیری)

ستاره شعله‌ای از جان دردمند من است سپهر آیتی از همت بلند من است رهی به مشت غباری چه التفات كنم كه آفتاب جهان‌تاب در كمند من است

\============================================

(کریم فکور)

اگر رسد قصه‌ی من، به گوش تو ای آسمان سرشک غم حلقه زند، به دیده‌ی فرشتگان ای خدا نشد چرا، دلم رها ز رنج عالم زورق شکسته‌ام، نِشَسته‌ام به ساحل غم دگر در این دور زمان، وفا نبینم ز كسان به هركه دل بندم، مرا با مكر و افسون، به دست غم سپارد ز عشق و یاری بگذر، که شد جهان بنده‌ی زر حدیث دل بس کن، وفا و عشق و یاری، خریداری ندارد شده جهان پر از غم، تو ای خدای عالم، قسم به پاکی فرشتگانت رها کن این جهان را، ز فتنه‌ها ز غم‌ها، که باصفا شود چو آسمانت دنیا به جرم بی‌گناهی، برهم زند خواهی نخواهی، رویای ما صاحب‌دلان را من هم شدم در این میانه، بازیچه‌ی دست زمانه، خوردم فریب این جهان را شده جهان پر از غم، تو ای خدای عالم، قسم به پاکی فرشتگانت رها كن این جهان را، ز فتنه‌ها ز غم‌ها، که باصفا شود چو آسمانت

\============================================

(پرتو بیضایی)

عالم از ما نغمه‌پرداز است و خاموشیم ما مردم از ما هوشیارانند و مدهوشیم ما هیچ کس ما را نمی‌آرد به خاطر هی عجب یاد عالم می‌کنیم اما فراموشیم ما

\============================================

(حبیب خراسانی)

امروز امیر در میخانه تویی تو فریادرس ناله‌ی مستانه تویی تو مرغ دل ما را كه به كس رام نگردد آرام تویی، دام تویی، دانه تویی تو

\============================================

(حافظ شیرازی)

ما بی‌غمان مست دل از دست داده‌ایم هم‌راز عشق و هم‌نفس جام باده‌ایم پیر مغان ز توبه‌ی ما گر ملول شد گو باده صاف کن که به عذر ایستاده‌ایم ای گل تو دوش داغ صبوحی کشیده‌ای ما آن شقایق‌ایم كه با داغ زاده‌ایم چون لاله می مبین و قدح در میان کار این داغ بین که بر دل خونین نهاده‌ایم
