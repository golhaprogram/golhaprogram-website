---
title: '---'
slug: گلهای-رنگارنگ-۴۲۷-همایون
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۲۷ - همایون"
date: "2020-02-13"
categories: 
  - "گلهای-رنگارنگ"
tags: 
  - "انوری"
  - "جواد-معروفی"
  - "رهی-معیری"
  - "سعدی"
  - "گلپا"
  - "marzieh"
  - "مولانا"
  - "homayoun-khorram"
---

\[audio mp3="https://golhaprogram.com/wp-content/uploads/2020/02/GR\_427\_Marzieh\_Golpa\_Khorram.mp3"\]

\[/audio\]

[دانلود گلهای رنگارنگ ۴۲۷](https://golhaprogram.com/wp-content/uploads/2020/02/GR_427_Marzieh_Golpa_Khorram.mp3)

با همکاری: مرضیه، گلپایگانی، همایون خرم، جواد معروفی اشعار متن برنامه: سعدی، مولوی، انوری ابیوردی شعر ترانه: رهی معیری گوینده: آذر پژوهش

\============================================

(سعدی)

وقت آن است که مردم ره صحرا گیرند خاصه اکنون که بهار آمد و فروردین است خواب در عهد تو بر چشم من آید؟ هیهات عاشقی کار سَری نیست که بر بالین است

\============================================

(رهی معیری)

مست از شراب نوشین، جانا بیا و بنشین یک شب به محفل من، ای شادی دل من دور از لب خندان تو، می‌گریم از هجران تو اشک غم و دامان من، دست من و دامان تو در آتشم، وای، چه می‌کشم، وای روشنگر ویرانه‌ام کو شمعم ولی، پروانه‌ام کو در سینه لرزد، دل بی‌قرارم صبری که خواهی ندارم، ندارم در آتشم وای، چه می‌كشم، وای روشنگر ویرانه‌ام کو شمعم ولی، پروانه‌ام كو در سینه لرزد، دل بی‌قرارم صبری که خواهی، ندارم، ندارم صبح امید ما تویی تو، افسونگر دل‌ها تویی، تو عشق من و آرام جانم، تنها تویی، تنها تویی، تو دور از لب خندان تو، می‌گریم از هجران تو اشک غم و دامان من، دست من و دامان تو

\============================================

(مولوی)

امروز روز شادی و امسال سال گل نیکوست حال ما، که نکو باد حال گل دامن گشاده جانب بستان و سوی باغ گشتند حوریان همه همچون خیال گل

\===========================================

(سعدی)

وقت آن است که مردم ره صحرا گیرند خاصه اکنون که بهار آمد و فروردین است خواب در عهد تو بر چشم من آید؟ هیهات عاشقی کار سَری نیست که بر بالین است

\============================================

(رهی معیری)

دور از لب خندان تو، می‌گریم از هجران تو اشک غم و دامان من، دست من و دامان تو

\============================================

(سعدی)

هرکس به تماشایی، رفتند به صحرایی ما را که تو منظوری، خاطر نرود جایی امّید تو بیرون بُرد، از دل همه امّیدی سودای تو خالی کرد، از سر همه سودایی گویند رفیقانم، در عشق چه سر داری گویم که سری دارم، انداخته در پایی گویند تمنایی از دوست بکن سعدی جز دوست نخواهم کرد از دوست تمنایی هرکس به تماشایی، رفتند به صحرایی ما را که تو منظوری، خاطر نرود جایی

\============================================

( انوری ابیوردی)

گل‌ها چو به باغ جلوه را ساز کنند در غنچه نخست هفته‌ای ناز کنند چون دیده به دیدار جهان باز کنند از شرم رُخت، ریختن آغاز کنند
