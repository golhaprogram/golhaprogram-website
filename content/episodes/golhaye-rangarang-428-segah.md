---
title: '---'
slug: گلهای-رنگارنگ-۴۲۸-سه‌گاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۲۸ - سه‌گاه"
date: "2017-05-29"
categories: 
  - "گلهای-رنگارنگ"
tags: 
  - "ابوالحسن-صبا"
  - "اوحدی-مراغه‌ای"
  - "بیژن-ترقی"
  - "پرویز-یاحقی"
  - "جواد-معروفی"
  - "سعدی"
  - "عاشق-اصفهانی"
  - "عبدالوهاب-شهیدی"
  - "mahasti"
---

\[audio mp3="https://golhaprogram.com//wp-content/uploads/2017/05/Mahasti-Shahidi-428.mp3"\]\[/audio\] [دانلود گلهای رنگارنگ ۴۲۸](https://golhaprogram.com//wp-content/uploads/2017/05/Mahasti-Shahidi-428.mp3) 

با همکاری مهستی، شهیدی، پرویز یاحقی آهنگ: پرویز یاحقی تنظیم: جواد معروفی شعر ترانه: بیژن ترقی اشعار متن برنامه: صبا، عاشق اصفهانی، اوحدی مراغه‌ای، سعدی گوینده: آذر پژوهش

\============================================ (صبا)

بهار آمد و خواهم که تا در این هنگام سرود گویم و با گل گذارم ایام ز روی یار ربایم به مهربانی بوس ز دست دوست ستانم به شادمانی جام

\============================================ (بیژن ترقی)

چه کنم، ای خدا چه کنم؟ آن‌که رفته و دل داده بر دگری یک بار دگر، با جلو‌ه‌گری شادم بنماید چه شود ای خدا چه شود؟ آن‌که همره خود برده جان مرا یک بار دگر، با مهر و وفا یادم بنماید

از آن زمان که چشم او می‌ام دهد سبو سبو داغ دگر به دل نهاده‌ام من کنار هر شقایقی به یاد چشم مست او گریه‌کنان ز پا فتاده‌ام من

دلم که بر دو زلف یارم بسته ز هر طرف ره فرارم بسته به یاد تار موی او ساز دلم چه دلنشین زند ترانه

به شعلهٔ محبتی کز دل من می‌کشد زبانه که عشق پاک من نخواهد به‌جز هلاک من، نخواهد

\============================================ (عاشق اصفهانی)

گل خرم و بلبلان خوش آهنگ کو مطرب و کو شراب گل‌رنگ خندیدن یار و ساغر گل نالیدن نای و نغمه چنگ

\============================================ (اوحدی مراغه‌ای)

گر تو گل چهره در آیی به چمن مست امروز ما بدانیم که در باغ گلی هست امروز رخ گل‌رنگ تو بس خون که بریزد فردا دهن تنگ تو بس توبه که بشکست امروز دی چو زلف تو گر آشفته شدم معذورم عجب این است که چون چشم توام مست امروز

\============================================ (عاشق اصفهانی)

ای صبا همنفس مشک تتار آمده‌ای میتوان یافت که از جانب یار آمده‌ای ساقیا فصل بهار است بده باده ناب که تر و تازه چو گلهای بهار آمده‌ای

\============================================ (سعدی)

مرا چو آرزوی روی آن نگار آید چو بلبلم هوس ناله‌های زار آید گلی به دست من آید چو روی او هیهات هزار سال دگر گر چنین بهار آید
