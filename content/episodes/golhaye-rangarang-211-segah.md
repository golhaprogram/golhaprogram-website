---
title: '---'
slug: گلهای-رنگارنگ-۲۱۱-سه‌گاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۲۱۱ - سه‌گاه"
date: "2019-09-14"
categories: 
  - "گلهای-رنگارنگ"
tags: 
  - "banan"
  - "حسن-کسایی"
  - "عطار"
  - "علی-تجویدی"
  - "marzieh"
  - "معینی-کرمانشاهی"
  - "وحشی-بافقی"
---

\[audio mp3="https://golhaprogram.com/wp-content/uploads/2019/09/GR\_211\_Marzieh\_Banan\_Tajvidi.mp3"\]

\[/audio\]

[دانلود گلهای رنگارنگ ۲۱۱](https://golhaprogram.com/wp-content/uploads/2019/09/GR_211_Marzieh_Banan_Tajvidi.mp3)

با همکاری: مرضیه، بنان، تجویدی، کسایی آهنگ: تجویدی شعر ترانه: معینی کرمانشاهی اشعار متن برنامه: وحشی بافقی، عطار نیشابوری گوینده: روشنک

\============================================

(وحشی بافقی)

گل چیست اگر دل ز غم آزاد نباشد گل چه گشاید چو دلی شاد نباشد

\============================================

(عطار نیشابوری)

عزم آن دارم که امشب نیمه‌مست پای‌کوبان کوزه‌ی دُردی به دست سر به بازار قلندر در نهم پس به یک ساعت ببازم هرچه هست پرده‌ی پندار می‌باید درید توبه‌ی تزویر می‌باید شکست ساقیا در ده شرابی دلگشای هین که دل برخاست، می بر سر نشست وقت آن آمد که دستی بر زنم چند خواهم بود، آخر پای‌بست

\============================================

(وحشی بافقی)

روم به جای دگر، دل دهم به یار دگر هوای یار دگر دارم و دیار دگر به دیگری دهم این دل که خوار‌کرده‌ی توست چرا که عاشق تو دارد اعتبار دگر خموش وحشی از انکار عشق او کاین حرف حکایتی است که گفتی هزار بار دگر

\============================================

(معینی کرمانشاهی)

حیرانم، حیرانم، ز دست دل سرگردانم گریانم، گریانم، گواه من این دامانم دل دیوانه‌ی من، شده بیگانه‌ی من افسون‌ها کرده‌ام که رامم گردد شده کاشانه‌ی من، پر ز افسانه‌ی من وای از من، کی جهان به کامم گردد باز این که آسمان‌پیما شد فارغ ز بیم طوفان‌ها شد دل اگر دل من باشد جانا نکند ز غم هجران پروا گل بی‌رونق هرگز نهراسد ز خزان ز بلا کی بگریزد دل سودا‌زدگان هر کس عاشق شد، غم مرا می‌داند رنج این ره را شکسته‌پا می‌داند ای که در جهان جز حکایت بیش و کم نداری به تو چون کنم راز دل بیان چون که غم نداری هرکس عاشق شد غم مرا می‌داند رنج این ره را شکسته‌پا می‌داند دیوانه‌ی من، شده بیگانه‌ی من افسون‌ها کرده‌ام که رامم گردد

\============================================

(وحشی بافقی)

خموش وحشی از این کار عشق او کاین حرف حکایتی است که گفتی هزار بار دگر
