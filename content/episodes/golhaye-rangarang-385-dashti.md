---
title: '---'
slug: گلهای-رنگارنگ-۳۸۵-دشتی
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۳۸۵ - دشتی"
date: "2021-03-18"
categories: 
  - "گلهای-رنگارنگ"
tags: 
  - "بابا-طاهر"
  - "pouran"
  - "جلیل-شهناز"
  - "جهانگیر-ملک"
  - "جواد-معروفی"
  - "حسین-قوامی"
  - "رهی-معیری"
  - "سعدی"
  - "عبدالوهاب-شهیدی"
  - "علی-تجویدی"
  - "مولانا"
  - "ناصر-افتتاح"
---

\[audio mp3="https://golhaprogram.com/wp-content/uploads/2021/03/GR\_385\_Pouran\_Shahidi\_Ghavami.mp3"\]

\[/audio\]

[دانلود گلهای رنگارنگ ۳۸۵](https://golhaprogram.com/wp-content/uploads/2021/03/GR_385_Pouran_Shahidi_Ghavami.mp3)

با همکاری: پوران، عبدالوهاب شهیدی، حسین قوامی، امیرناصر افتتاح، جلیل شهناز، جهانگیر ملک، جواد معروفی شعر ترانه: رهی معیری آهنگ ترانه: علی تجویدی اشعار متن برنامه: رهی معیری، باباطاهر، مولوی، سعدی گوینده: آذر پژوهش ============================================

(رهی معیری)

نه هم‌زبانی، نه هم‌نوایی، تا به او گویم ز عشقت حکایتی نه مهربانی، نه چاره‌سازی، تا کنم از سوز پنهان شکایتی نوای منی، بی‌نوای توام، بلای منی، مبتلای توام شور و مستی تویی، نور هستی تویی منم غباری به کوی تو سرود منی، چنگ و عود منی وجود منی، تار و پود منی جام و ساقی تویی، عشق باقی تویی منم که مستم به بوی تو من که در دام هلاک افتاده‌ام، من که چون اشکی به خاک افتاده‌ام عاشقی، دیوانه‌ای، افسرده‌جانم بی‌دلی، بی‌حاصلی، بی‌آشیانم من کی‌ام، دردآشنایی، بی‌نصیبی، بی‌نوایی هرشب افسانه‌ای دارد دل دیوانه‌ی من بشنو ای مرغ شب، راز من و افسانه‌ی من ============================================

(رهی معیری)

دل زودباورم را، به کرشمه‌ای ربودی چو نیاز ما فزون شد، تو به ناز خود فزودی به هم الفتی گرفتیم، ولی رمیدی از ما من و دل همان که بودیم، تو آن نه‌ای که بودی من از آن کِشم ندامت که تو را نیازمودم تو چرا ز من گریزی که وفایم آزمودی ============================================

(باباطاهر)

هزاران غم به دل اندوته دیرم به سینه آتشی افروته دیرم به یک آه سحرگاه از دل تنگ هزاران مدعی را سوته دیرم ============================================

(باباطاهر)

بی تو اشکم ز مژگانِ تر آیی بی تو نخل امیدم بی بر آیی بی تو در کنج تنهایی همه روز نشینم تا که عمرم بر سر آیی ============================================

(باباطاهر)

دلم بی وصل تو شادی مبیناد به غیر از محنت و زاری مبیناد خراب‌آباد دل بی مقدم دوست الهی هرگز آبادی مبیناد ============================================

(مولوی)

ای دل شکایت‌ها مکن، تا نشنود دل‌دار من ای دل نمی‌ترسی مگر، از یارب بسیار من ای دل مرو در خون من، در اشک چون جیحون من نشنیده‌ای شب تا سحر، آن ناله‌های زار من چون لطف دیدم رای تو، افتادم اندر پای تو گفتم نباشم در جهان، گر تو نباشی یار من ============================================

(رهی معیری)

چون شمع نیمه‌جان، به هوای تو سوختیم با گریه ساختیم و به پای تو سوختیم اشکی که ریختیم، به یاد تو ریختیم عمری که سوختیم، برای تو سوختیم پروانه سوخت یک شب و آسود جان او ما عمرها ز داغ جفای تو سوختیم دیشب که یار، انجمن‌افروز غیر بود ای شمع، تا سپیده به جای تو سوختیم کوتاه کن حکایت شب‌های غم رهی کز برق آه و سوز نوای تو سوختیم ============================================

(سعدی)

چون است حال بستان، ای باد نوبهاری کز بلبلان برآمد فریاد بی‌قراری گل نسبتی ندارد با روی دل‌فریب‌ات تو در میان گل‌ها، چون گل میان خاری هر درد را که بینی، درمان و چاره‌ای هست درمان درد سعدی با دوست سازگاری
