---
title: '---'
slug: گلهای-رنگارنگ-۴۴۲-ابوعطا
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۴۲ - ابوعطا"
date: "2021-08-08"
categories: 
  - "گلهای-رنگارنگ"
tags: 
  - "افسر-بختیاری"
  - "ایرج-محلوجی"
  - "جلیل-شهناز"
  - "حبیب‌الله-بدیعی"
  - "حسین-قوامی"
  - "عهدیه"
  - "فخرالزمان-قزوینی"
  - "قدسی-مشهدی"
  - "مهدی-خالدی"
  - "میرزا-حبیب-خراسانی"
  - "ناصر-افتتاح"
---

\[audio mp3="https://golhaprogram.com/wp-content/uploads/2021/08/GR\_442\_Ahdieh\_Ghavami.mp3"\]

\[/audio\]

[دانلود گلهای رنگارنگ ۴۴۲](https://golhaprogram.com/wp-content/uploads/2021/08/GR_442_Ahdieh_Ghavami.mp3)

با همکاری: عهدیه، حسین قوامی، حبیب‌الله بدیعی، امیرناصر افتتاح، جلیل شهناز شعر ترانه: داراب افسر بختیاری آهنگ ترانه: مهدی خالدی تنظیم: ایرج محلوجی اشعار متن برنامه: قدسی مشهدی، حبیب خراسانی، فخرالزمان قزوینی گوینده: فیروزه امیرمعز ============================================

(قدسی مشهدی)

هرگز دل مستان ز غم آزار ندارد تا باده بوَد غم به كسی كار ندارد عمری است که در پای خم افتاده، خرابیم همسایه‌ی دیوار به دیوار شرابیم ============================================

(داراب افسر بختیاری)

با تو بنشستم و از محنت عالم رستم تو ز می مست و من از چشم سیاهت مستم به سر کوی تو افتادم و مشکل خیزم به امید تو فتادم که بگیری دستم رشته‌ی مهر و محبت که میان ما بود تو بریدی ز جفا من به وفایش بستم نه نظر چون تو به روی دگران افکندم نه بریدم ز تو دل نی به کسی دل بستم به کناری روم و گوشه‌ی عزلت گیرم ره نیکی سپرم تا چه رود از دستم ============================================

(قدسی مشهدی)

شب، هم‌نفسی غیر می ناب نداریم تا چشم قدح باز بود خواب نداریم عمری است که در پای خم افتاده خرابیم همسایه‌ی دیوار به دیوار شرابیم ============================================

(حبیب خراسانی)

یک امشبی که تویی در برابرم سرمست گمان مبر که خبر از وجود خویشم هست نشسته‌ای تو، من و شمع ایستاده به پا تو مست باده و من مست چشم باده‌پرست قسم به جان تو کز جان و از جهان برخاست هر آن‌که یک نفس از روی عیش با تو نشست به خواب می‌نمی‌آید این خیال که تو نشسته باشی و من ایستاده جام به دست گذشت کار حبیب این زمان، چه می‌خواهی فتاد ماهی در آب و رفت تیر از شست ============================================

(فخرالزمان قزوینی)

رفتی و دور از تو هوشم از دل ناشاد رفت دامن افشاندی و گرد هستی‌ام بر باد رفت عشق عالم‌سوز تا بنیاد رسوایی نهاد شیوه‌ی صبر و قرار از عقل بی‌بنیاد رفت
