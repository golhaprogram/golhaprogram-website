---
title: '---'
slug: گلهای-رنگارنگ-۴۹۹-افشاری
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۴۹۹ - افشاری"
date: "2020-12-12"
categories: 
  - "گلهای-رنگارنگ"
tags: 
  - "elaheh"
  - "اوحدی-مراغه‌ای"
  - "جواد-معروفی"
  - "خاجوی-کرمانی"
  - "سیمین-بهبهانی"
  - "عبدالوهاب-شهیدی"
  - "مجید-نجاحی"
  - "مولانا"
  - "همام-تبریزی"
  - "homayoun-khorram"
---

\[audio mp3="https://golhaprogram.com/wp-content/uploads/2020/12/GR\_499\_Elaheh\_Shahidi.mp3"\]

\[/audio\]

[دانلود گلهای رنگارنگ ۴۹۹](https://golhaprogram.com/wp-content/uploads/2020/12/GR_499_Elaheh_Shahidi.mp3)

با همکاری: الهه، عبدالوهاب شهیدی، جواد معروفی، مجید نجاحی آهنگ: همایون خرم شعر ترانه: سیمین بهبهانی اشعار متن برنامه: همام تبریزی، خواجوی کرمانی، مولوی، اوحدی مراغه‌ای گوینده: فیروزه امیرمعز

\============================================

(همام تبریزی) دلم ز عهده‌ی عشقت برون نمی‌آید به جای هر سر مویم هزار دل باید زهی خجسته‌زمانی که وقت بیداری همام روی تو بیند چو دیده بگشاید

\============================================ (خواجوی کرمانی) وداع چون تو عزیزی نه كار آسان است هلاک عاشق مسکین فراق جانان است هنوز سرو روانم ز چشم ناشده دور دل از تصور دوری چو بید لرزان است ============================================

(خواجوی کرمانی) ملامت می‌کند دشمن مرا در عشق ورزیدن به چشم عاشقان باید جمال دلبران دیدن دهان غنچه خوش باشد سحرگه چون شود خندان ولی ذوقی دگر دارد لبت هنگام خندیدن

\============================================ (سیمین بهبهانی) من غمگین را، دل خونین را، چرا تنها می‌گذاری نمی‌ترسی از آهی که در پی داری غم دوری، شعله‌ها افروزد، تا در آتش سوزد آشیانم از آن آتش، سردیِ خاکستر ماند ای افسون‌گر، من نمانم من و عشقی سوزان، که به دل بسپاری، یادگار از من من و قلبی لرزان، چه به جز این داری، انتظار از من ز من چون بگسستی، نازنین‌یاری، تازه‌رخساری، جستجو کن چو با او پیوستی یادی از من کن ز عشقم زمانی با او گفت‌وگو کن من و عشقی سوزان، که به دل بسپاری، یادگار از من من و قلبی لرزان، چه به جز این داری، انتظار از من تو خود باور داری، که در عشق و یاری، نکردم گناهی نصیبم غم دادی، نصیبت جز شادی، نباشد الهی

\============================================ (همام تبریزی) ساقیا بر سر جان، بارِ گران است تنم باده ده، باز رهان، یک نفس از خویشتنم من از این هستی خود، نیک به جان آمده‌ام تو چنان بی‌خبرم کن که ندانم که منم

\============================================ (مولوی) مرغ باغ ملکوتم نی‌ام از عالم خاک دو سه روزی قفسی ساخته‌اند از بدنم

\============================================ (همام تبریزی) در میان من و معشوق همام است حجاب وقت آن است که این پرده به یک سو فکنم ============================================

(خواجوی کرمانی) دلم دیده از دوستان برنگیرد که بلبل دل از بوستان برنگیرد به بازار او نقدِ دل چون فرستم که قلب است و کس رایگان برنگیرد اگر بی‌دل مهربان خاک گردد دل از یار نامهربان برنگیرد اگر من به مسجد کنم دعوت دل به جز راه دیر مغان برنگیرد

\============================================ ( اوحدی مراغه‌ای) دوشم از کوی مغان دست به دست آوردند از خرابات سوی صومعه مست آوردند هیچ می‌خواره ندارد طمع حور بهشت این بشارت به من باده‌پرست آوردند
