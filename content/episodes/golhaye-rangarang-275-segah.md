---
title: '---'
slug: گلهای-رنگارنگ-۲۷۵-سه‌گاه
program_type: گلهای تازه
program_number: ''
dastgah: ''
draft: false
---

---
title: "گلهای رنگارنگ ۲۷۵ - سه‌گاه"
date: "2019-09-19"
categories: 
  - "گلهای-رنگارنگ"
tags: 
  - "پروین"
  - "جلیل-شهناز"
  - "حافظ"
  - "حسین-قوامی"
  - "روح‌الله-خالقی"
  - "سعدی"
  - "طالب-آملی"
  - "علی‌اکبر-شیدا"
  - "عمادی-شهریاری"
  - "فدایی-لاهیجی"
---

\[audio mp3="https://golhaprogram.com/wp-content/uploads/2019/09/GR\_275\_Ghavami\_Parvin\_Khaleghi.mp3"\]

\[/audio\]

[دانلود گلهای رنگارنگ ۲۷۵](https://golhaprogram.com/wp-content/uploads/2019/09/GR_275_Ghavami_Parvin_Khaleghi.mp3)

با همکاری: قوامی، پروین، روح‌الله خالقی، جلیل شهناز شعر ترانه: حافظ شیرازی، شیدا اشعار متن برنامه: عمادی شهریاری غزنوی، طالب آملی، فدایی لاهیجی، سعدی شیرازی گوینده: شمسی فضل‌الهی

\============================================

(عمادی شهریاری)

خاکی و تو را مشک ختن دانستم خاری و تو را سرو سمن دانستم دردا، که من آنم که تو می‌دانستی افسوس، تو آن نه که من دانستم

\============================================

(طالب آملی)

مُردم ز رشک، چند ببینم که جام می لب بر لبت گذارد و قالب تهی کند

\============================================

(فدایی لاهیجی)

در سینه‌ام هنوز دل مضطری به جاست‌ برقی هنوز در دل خاكستری به جاست ای غم عبث خیال سفر آمدت به سر ما را هنوز سینه‌ی غم‌پروری به جاست

\============================================

(حافظ شیرازی)

با مدعی مگویید اسرار عشق و مستی تا بی‌خبر بمیرد در عین خودپرستی

\============================================

(شیدا)

عزیز دلم، یار خوشگلم، شمع محفلم بیا من از تو جدا نمیشم، بیا عزیز دلم من از تو‌ رضا نمیشم ، بیا یار خوشگل من من از روز ازل دل بر تو بستم، خدا، خدا من از نوشین‌لبت، مدهوش و مستم بیا آرام جانم، بیا دردت به جانم بی تو نمانم، خدا، خدا بیا بنشین که دل، بردی ز دستم

\============================================

(سعدی شیرازی)

سروی چو تو می‌باید تا باغ بیاراید ور در همه باغستان سروی نبود شاید در عقل نمی‌گنجد در وهم نمی‌آید کز تخم بنی آدم فرزند پری زاید چندان دل مشتاقان بربود لب لعلت کاندر همه شهر اکنون دل نیست که برباید هر کس سر سودایی دارند و تمنایی من بنده‌ی فرمانم تا دوست چه فرماید حقا که مرا دنیا بی دوست نمی‌باید با تفرقه‌ی خاطر دنیا به چه کار آید ساقی بده و بستان، داد طرب از دنیا کاین عمر نمی‌ماند و این عهد نمی‌پاید گویند چرا سعدی از عشق نپرهیزد من مستم از این معنی هشیار سَری باید

\============================================

(؟)

به کوی دوست مرا بار بر گل افتاده فتاده بار من اما به منزل افتاده

\============================================

(شیدا)

از بس به تار زلفت، دلها گرفته منزل، دلها گرفته منزل من دل کجا بجویم، دل را کجا بجویم یک زلف و این همه دل، یک زلف و این همه دل عزیز دلم، یار خوشگلم، شمع محفلم من از تو جدا نمی‌شم، بیا عزیز دل من من از تو رضا نمی‌شم، بیا یار خوشگل من اگر مستم من از عشق تو مستم، خدا، خدا بیا بنشین که دل، بردی ز دستم بیا آرام جانم، بیا سرو روانم بی تو نمانم، خدا، خدا بیا بنشین که دل، بردی ز دستم
